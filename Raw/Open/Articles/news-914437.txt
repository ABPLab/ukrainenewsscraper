In Bielorussia il secondo round dei negoziati tra Kiev e Mosca: l’arrivo delle due delegazioni – Il video

All’ordine del giorno il cessate il fuoco immediato, l’ipotesi di un armistizio e i corridoi umanitari
È iniziato nel pomeriggio di oggi, 3 marzo, il secondo round di colloqui tra le delegazioni di Russia e Ucraina. I colloqui si tengono a Brest, in Bielorussia. Il consigliere del presidente ucraino, Mikhailo Podoliak, ha detto: «Stiamo iniziando a parlare con i rappresentanti russi. All’ordine del giorno cessate il fuoco immediato, armistizio e corridoi umanitari per l’allontanamento di civili da villaggi e città distrutti o costantemente bombardati». Il video mostra i componenti delle due delegazioni stringersi le mani prima di sedersi al tavolo dei negoziati.