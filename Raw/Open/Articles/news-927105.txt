Ucraina, a Kharkiv cadono le bombe delle truppe russe durante l’evacuazione dei civili – Il video

Proseguono le offensive dell’esercito di Mosca nelle principali città dell’Ucraina
Bombe sui civili nel corso di un’evacuazione: prosegue l’attacco alla città ucraina di Karkhiv, sotto assedio delle truppe russe. Le immagini che documentano i bombardamenti arrivano dopo una nottata di paure, in cui sono state segnalate violente esplosioni che hanno provocato la morte di sette persone. Alle 5 di stamattina, 15 marzo, è stata presa di mira anche Kiev, dove è stato colpito un palazzo di dieci piani, probabilmente da missili da crociera. L’Ucraina continua a richiedere un immediato «cessate il fuoco» all’esercito di Mosca. I rappresentanti delle due potenze hanno riaperto i colloqui anche oggi per cercare un accordo che metta fine al conflitto, dopo 20 giorni di guerra. 