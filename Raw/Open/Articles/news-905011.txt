Giorgia Meloni più dura di Salvini: «L’attacco di Putin è inaccettabile. È il tempo delle scelte di campo»

La leader di Fratelli d’Italia su Facebook: «L’Europa ripiomba in un passato che speravamo di non rivivere più»
La leader di Fratelli d’Italia Giorgia Meloni su Facebook condanna l’attacco della Russia all’Ucraina: «Inaccettabile attacco bellico su grande scala della Russia di Putin contro l’Ucraina. L’Europa ripiomba in un passato che speravamo di non rivivere più. È il tempo delle scelte di campo. L’Occidente e la comunità internazionale siano uniti nel mettere in campo ogni utile misura a sostegno di Kiev e del rispetto del diritto internazionale».
 