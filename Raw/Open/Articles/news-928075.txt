Ucraina, missili russi su una scuola di Mariupol: le immagini dell’edificio distrutto – Il video

Da giorni la città è sotto assedio: nella notte è stata attaccata anche dal mare
La testata Nexta TV pubblica sui social un video con le immagini di una scuola distrutta a Mariupol. «Ecco come appare una scuola a Mariupol dopo un attacco missilistico russo», si legge nel tweet. Da giorni Mariupol è sotto assedio e nella notte è arrivata la notizia che la città è stata attaccata anche dal mare. Gli attacchi delle navi da guerra vanno ad aggiungersi ai raid aerei, ha spiegato Petro Andryushchenko, consigliere del sindaco della cittadina ucraina. «I primi missili sono stati lanciati da una nave vicino a Bilosaraiska Kosa, verso la città». L’ospedale regionale di Mariupol è sempre occupato dalle forze russe che tengono in ostaggio medici e personale e che da lì, oggi, avrebbero anche cominciato a sparare. 
In copertina Twitter | Mezzi militari a Mariupol Video Nexta TV