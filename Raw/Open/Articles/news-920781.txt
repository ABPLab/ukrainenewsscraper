Abbattuto un caccia russo a Kiev, ma gli ucraini diffondono foto vecchie

Già diversi utenti avevano segnalato l’anomalia. Ukraine Pravda pubblica successivamente una rettifica, confermando però la notizia di un abbattimento
Un caccia russo è stato abbattuto sui cieli di Kiev, andandosi a schiantare su un edificio nel quartiere di Osokorky, lungo il fiume Dnipro poco fuori la capitale. A riferirlo è Ukraine Pravda che cita il Centro per le comunicazioni strategiche e la sicurezza delle informazioni. Su Facebook, le autorità ucraine hanno pubblicato alcune foto dei detriti dell’aereo che si sarebbe schiantato, riferendo che è stato colpito un Sukhoi Su-27 e che il pilota sarebbe morto, ma alcuni utenti si rendono conto di un problema: le foto sono vecchie e relative a un aereo ucraino.
L’immagine dell’edificio in basso a destra del post corrisponde, infatti, a quella mostrata in un video pubblicato il 28 febbraio 2022 dal sito della Rep. Ceca Nazory.aktualne.cz.
A seguito delle segnalazioni degli utenti, dal canale Telegram di Ukraine Pravda viene pubblicata una rettifica riguardo le foto, ma confermando però l’abbattimento di un aereo russo.