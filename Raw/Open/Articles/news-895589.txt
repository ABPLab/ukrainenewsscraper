No! Queste persone non pregano per l’attuale crisi tra Ucraina e Russia

La foto raffigura una pratica che ha avuto inizio a causa delle tensioni tra i due paesi, ma nel 2014
Un post pubblicato dalla pagina Facebook Italia Cristiana include una foto raffigurante un gruppo di persone intente a pregare in ginocchio nella neve nella piazza centrale di Kharkiv, in Ucraina. Tale gesto è attribuito dalla pagina all’attuale minaccia di un’invasione russa, e viene datato al 14/02/2022. Il post ha suscitato oltre mille reazioni, è stato commentato oltre 200 volte e condiviso oltre 5000, ma la foto non ha nulla a che fare con gli avvenimenti odierni.
Per chi ha fretta
Analisi
Questo il post su Facebook di Italia Cristiana:
14 F E B B R A I O
IL POPOLO UCRAINO IN GINOCCHIO, FUORI ALL’APERTO CON LA NEVE A PREGARE AFFINCHÉ IL SIGNORE LI LIBERI DALLA GUERRA NEL GIORNO DEDICATO ALL’AMORE MI UNISCO COL CUORE ALLA LORO PREGHIERA.
Tra i commentatori, c’è chi ha rapidamente identificato che la foto è postdatata: «Fake. E’ una foto che risale almeno dal 2019, prima della pandemia».
L’elemento falso all’interno del post è la data del 14 febbraio scorso. Infatti, tramite una ricerca inversa su Google Immagini, è possibile risalire a un articolo pubblicato sul sito dell’organizzazione canadese IMB – International Mission Board, dedita alla formazione e all’invio di missionari di fede battista, una branca del protestantesimo. 
La storia in questione, la prima fonte reperibile dell’immagine, è datata al 25/09/2019, quindi ben prima dell’attuale escalation di tensione tra Russia e Ucraina, ed è stata ripresa anche dal sito dell’associazione Baptist Press.
Specificamente, l’articolo spiega una pratica che nel 2019 era già in corso da cinque anni nella piazza centrale di Kharkiv, a 42 chilometri dal confine Russo. In risposta ai movimenti separatisti del Donetsk e del Luhansk, alcuni protestanti ucraini della città di Kharkiv, memori delle repressioni perpetrate dal partito comunista dell’URSS, decisero di unirsi in questa protesta silenziosa per mantenere viva l’attenzione e dare un segnale di unità agli altri protestanti del paese pregando per la pace nella loro città così vicina alle aree di conflitto. La visibilità era un fattore fondamentale ed è per questo che le preghiere si svolgevano all’aperto. Il gruppo si è riunito ogni giorno per cinque anni consecutivi, e menzioni dell’attività si trovano anche in questo articolo del 2015 e in questo del 2014. 
Conclusioni