,ID,Title,url,Date,Article
0,news-946055,Cosa è successo al deposito di petrolio di Belgorod: le accuse dei russi e la non-smentita di Zelensky,https://www.open.online/2022/04/02/russia-belgorod-deposito-cosa-e-successo,2022-04-02 10:42:00,"['Cosa è successo al deposito di petrolio di Belgorod: le accuse dei russi e la non-smentita di Zelensky\n', '\n', 'Kiev ha negato la responsabilità dell’attacco ma il presidente dell’Ucraina oggi dice: «Mi dispiace, non parlo dei miei ordini come comandante». Intanto saltano fuori nuove ipotesi, ecco quali\n', 'Quello che è accaduto l’1 aprile potrebbe avere pesanti ripercussioni sui negoziati tra Russia e Ucraina per mettere fine alla guerra scatenata da Putin. Ieri, infatti, è stato attaccato – con due elicotteri militari di Kiev dotati di razzi S 8 che hanno volato a bassa quota sfidando i cieli dello zar\xa0– un deposito petrolifero nella città russa di Belgorod, vicina al confine ucraino. A dirlo è stato il governatore della regione Vyacheslav Gladkov, secondo quanto riportato dall’agenzia di stampa Reuters. Un incendio che ha ferito due lavoratori mentre alcune aree della città al confine con l’Ucraina sono state subito evacuate. Già due giorni fa la struttura era stata colpita con un attacco che, in quel caso, aveva presi di mira un deposito di armi. Secondo l’agenzia di stampa russa Tass, otto sono i serbatoi di petrolio incendiati. Inviati sul posto almeno 170 vigili del fuoco affiancati da 50 mezzi necessari per spegnere il rogo. Sgomberati i residenti nelle case vicine al deposito. Immediato l’attacco di Mosca secondo cui Kiev sarebbe l’unico responsabile dell’attacco al deposito petrolifero in Russia.\n', 'Attacco al deposito di petrolio in Russia, Kiev nega ogni responsabilità. Biden: «Putin unico aggressore» – Il video – Open\n', 'Il tuo browser non supporta il tag iframe\n', 'Cosa ha detto Zelensky oggi\n', 'Il segretario del Consiglio di sicurezza ucraino, Oleksiy Danilov, alla tv nazionale avrebbe detto: «Per qualche motivo dicono che siamo stati noi, ma secondo le nostre informazioni questo non corrisponde alla realtà». Poi è arrivato il commento della Casa Bianca che ha specificato di non essere in grado di commentare le accuse di Mosca contro Kiev ribadendo, però, che «qui c’è un solo aggressore, e questo è il presidente Putin e l’esercito russo ai suoi ordini». L’Ucraina, dal canto suo, ha negato di essere responsabile dell’accaduto. Oggi 2 aprile, però, Zelensky ha fornito una risposta che sembra essere quasi una rivendicazione: «Mi dispiace, ma non parlo dei miei ordini come comandante, leader di questo Stato. Ci sono cose che condivido solo con le forze armate quando parlano con me».\n', 'Le altre ipotesi sull’attacco\n', 'Ma sui media italiani circolano anche altre ipotesi. La più accreditata è quella che, se non fossero stati davvero gli ucraini a colpire Belgorod, allora potrebbero essere stati gli stessi russi per alzare il livello di tensione e per far saltare i negoziati in corso proprio in questi giorni. Insomma, si sarebbero auto-sabotati ma con un obiettivo ben preciso: non arrivare a un accordo di cessate il fuoco. Lucio Caracciolo, ospite di Otto e mezzo su La7, intanto, ha formulato tre ipotesi sull’attacco al deposito di petrolio: «Potrebbero essere elicotteri mandati da Zelensky, potrebbero essere russi che si sono autobombardati per propaganda o possono essere ucraini che hanno disobbedito a Zelensky, qualcuno che non è contento che vada a trattare con Putin e vuole ritardare». Caracciolo è il direttore della rivista italiana di geopolitica Limes.\n', 'Foto in copertina di repertorio']"
1,news-946061,Hostomel: la distruzione dell’aeroporto Antonov dopo il ritiro dei russi – Il video,https://www.open.online/2022/04/02/guerra-russia-ucraina-hostomel-video,2022-04-02 10:06:00,"['Hostomel: la distruzione dell’aeroporto Antonov dopo il ritiro dei russi – Il video\n', '\n', 'Gli ucraini avevano accusato Mosca di aver usato fosforo bianco nei bombardamenti \n', 'In questo filmato pubblicato dal media Nexta su Twitter si mostrano le condizioni dell’aeroporto Antonov di Hostomel, che era stato conquistato dai russi alla fine di febbraio. Nella città fino a ieri notte erano stati segnalati bombardamenti da parte di Mosca. Le immagini satellitari circolate in queste ore hanno confermato il ritiro. Gli ucraini avevano accusato i russi di aver utilizzato armi al fosforo bianco nei combattimenti in zona. \n', ' ']"
2,news-946043,Il filmato della Bbc che prova il massacro dei civili sull’autostrada per Kiev – Il video,https://www.open.online/2022/04/02/guerra-russia-ucraina-massacro-civili-autostrada-kiev-video,2022-04-02 09:35:00,"['Il filmato della Bbc che prova il massacro dei civili sull’autostrada per Kiev – Il video\n', '\n', 'Nelle immagini, girate da Jeremy Bowen, si contano 13 corpi senza vita in duecento metri di strada. Due di questi sono stati identificati\n', 'Un video pubblicato dalla Bbc dimostra che c’è stato un massacro di civili sull’autostrada E-40 vicino alla capitale dell’Ucraina Kiev. Nel filmato, girato da Jeremy Bowen, si contano 13 corpi senza vita in duecento metri di strada. Due di questi sono stati identificati: si tratta di una coppia ripresa da un drone mentre era alle prese con un posto di blocco russo: l’uomo viene colpito (come mostrò un filmato pubblicato dalla tedesca Zdf) mentre era con le mani alzate fuori dall’auto, dove si trovava una donna a bordo. La Bbc spiega che la coppia, formata da Maksim Iovenko e sua moglie Ksjena, era parte di un convoglio di dieci veicoli che stava andando verso la capitale. Il figlio e una donna anziana che stava con loro sono stati lasciati fuggire. Il video della Bbc testimonia anche della presenza di altre auto bruciate e corpi di vittime, in tutto 13; secondo il reporter, i soldati hanno cercato di bruciarli senza però riuscire a distruggerli completamente. ']"
3,news-945961,I russi hanno inviato 5.000 messaggi per incitare gli ucraini ad attaccare Kiev. Ma il piano è fallito,https://www.open.online/2022/04/02/ucraina-messaggi-russi-attacco-kiev,2022-04-02 07:47:00,"['I russi hanno inviato 5.000 messaggi per incitare gli ucraini ad attaccare Kiev. Ma il piano è fallito\n', '\n', 'L’obiettivo era quello di «scuotere lo stato morale e psicologico» delle forze di sicurezza dell’Ucraina. Ma è andata male\n', 'Sono ben 5.000 gli sms inviati dagli agenti russi a ufficiali dell’esercito e forze dell’ordine ucraine, incoraggiandole a disertare e ad arrendersi ai russi. Un “piano” che, però, è subito fallito e che oggi viene rivelato dal servizio di intelligence ucraino. Secondo il post pubblicato su Facebook dalle forze armate di Zelensky, il messaggio diceva: «L’esito degli eventi è predeterminato! Sii prudente e rifiuta di sostenere il nazionalismo e i leader screditati del Paese che sono già fuggiti dalla Capitale». «Soldati delle forze armate dell’Ucraina, lanciate un’offensiva su Kiev, prima che Kiev vi distrugga!». L’obiettivo era quello di «scuotere lo stato morale e psicologico» delle forze di sicurezza dell’Ucraina. A fermare “l’attacco” dei russi è stato, subito dopo, il servizio di sicurezza del Paese in guerra. La Russia, tra l’altro, è uno dei cyber-aggressori più sofisticati al mondo.\n', 'Foto in copertina di repertorio: EPA/SERGEY DOLZHENKO']"
4,news-945973,Starstreak: il missile antiaereo Uk che abbatte un elicottero russo a Luhansk – Il video,https://www.open.online/2022/04/02/guerra-russia-ucraina-starsktreak-missile-gb-elicottero-video,2022-04-02 07:33:00,"['Starstreak: il missile antiaereo Uk che abbatte un elicottero russo a Luhansk – Il video\n', '\n', 'È stato fornito questa settimana dal Regno Unito a Kiev \n', 'Un missile antiaereo Starstreak di fabbricazione britannica ha abbattuto un elicottero russo durante la guerra in Ucraina. A confermare la provenienza dell’arma è stato il ministero della Difesa britannico al Times. Il sistema Starstreak è un missile a guida laser che viaggia a una velocità tre volte superiore a quella del suono per abbattere jet nemici a bassa quota e attaccare elicotteri ed è stato fornito questa settimana dal Regno Unito all’Ucraina. Il filmato, che secondo quanto riferito mostra il momento in cui l’elicottero russo Mi-28N viene colpito dal cielo nella regione di Luhansk, fa vedere l’aereo che viene spezzato in due mentre la sua coda viene colpita da un missile. Il missile è prodotto a Belfast dalla compagnia di missili a corto raggio Thales. Può essere sparato da una spalla o da un supporto e ha una portata di oltre quattro miglia. Si stacca in tre dardi a mezz’aria, che vengono successivamente guidati verso il bersaglio da un operatore laser a terra.']"
5,news-945939,La moglie di Zelensky: «Viviamo nell’incubo dell’allarme aereo. Mio figlio gioca a costruire piani per la vittoria»,https://www.open.online/2022/04/02/ucraina-olena-zelenska-moglie-presidente-figli,2022-04-02 06:38:00,"['La moglie di Zelensky: «Viviamo nell’incubo dell’allarme aereo. Mio figlio gioca a costruire piani per la vittoria»\n', '\n', 'La moglie del presidente ucraino parla di come è cambiata la sua quotidianità dopo l’invasione della Russia \n', '«Tutto è cambiato per noi ucraini. Avevamo una vita pacifica, sogni, progetti. Di colpo è apparso il concetto di “allarme aereo”, che avevamo visto solo nei film di guerra e nei corsi di protezione civile a scuola. Non avremmo mai pensato di dover mettere in pratica quella teoria». Olena Zelenska, moglie di Volodymyr, presidente dell’Ucraina, parla oggi con la Repubblica di come è cambiata la sua quotidianità con l’invasione della Russia. Olena vive con i due figli in una località segreta, dove lavora all’organizzazione dei Convoy for life che espatriano i bambini, soprattutto quelli malati. «Abbiamo imparato cos’è un rifugio antiaereo, e come trovare il posto sicuro in casa se non c’è il seminterrato. E anche io, ho imparato cosa vuol dire non avere notizie dei propri cari per un giorno. Viviamo aspettando i messaggi dagli amici e dai parenti che non trovano la connessione. Tanti hanno perso il contatto con qualcuno che amano, soprattutto in certe città dove sono entrati i russi. Speriamo sempre che sia colpa della mancanza di elettricità, vogliamo credere che siano vivi». I\n', 'nfine, parla dei suoi figli: «Ai bambini non bisogna spiegare nulla, perché vedono tutto con i loro occhi. Oleksandra è grande, ha 17 anni, ma ora sembra diventata più adulta. Kyrylo ha 9 anni, pensa sempre alla vittoria. Costruisce piani e strategie… in questo è eroico, perché è solo un bambino. Sogna di incontrare i suoi amici, che gli mancano molto, infatti parla sempre di loro. Io sono molto fortunata a non dovermi separare da loro, non so come sarei sopravvissuta senza. Non sono io il loro supporto, sono loro che aiutano me».']"
6,news-945911,"Zelensky: «5 mila morti a Mariupol, le forze russe pronte all’attacco a Est» – Il video",https://www.open.online/2022/04/02/ucraina-zelensky-morti-mariupol-video,2022-04-02 04:41:00,"['Zelensky: «5 mila morti a Mariupol, le forze russe pronte all’attacco a Est» – Il video\n', '\n', 'Si stima – ha aggiunto – che «circa 170.000 persone stiano ancora lì ad affrontare la carenza di cibo, acqua e elettricità»\n', 'Almeno 5.000 persone sono morte a Mariupol. Lo ha detto nel videomessaggio pubblicato su Facebook il presidente dell’Ucraina, Volodymyr Zelensky, citando le autorità locali. Sono in corso trattative per la rimozione dei corpi dalle strade. Si stima – ha aggiunto – che «circa 170.000 persone stiano ancora lì ad affrontare la carenza di cibo, acqua e elettricità: la Croce Rossa ha affermato che una squadra diretta in città per un’evacuazione ha dovuto tornare indietro venerdì in quanto le condizioni hanno reso impossibile procedere, un altro tentativo verrà effettuato sabato». Zelensky ha anche detto che le forze russe si stanno ammassando nel Donbass, verso Kharkiv, e si stanno preparando per attacchi ancora più potenti. «Ora i russi si stanno ritirando dal nord dell’Ucraina – ha aggiunto – in un modo lento ma evidente. Chiunque torni in questa zona deve stare molto attento. È ancora impossibile tornare alla vita normale, bisogna aspettare che la nostra terra venga bonificata e finché si sarà certi che non ci saranno nuovi bombardamenti». E ha aggiunto che i russi stanno cercando di reclutare militari in Crimea, violando il diritto internazionale. ']"
7,news-944803,"Attacco al deposito di petrolio in Russia, Kiev nega ogni responsabilità. Biden: «Putin unico aggressore» – Il video",https://www.open.online/2022/04/01/guerra-russia-ucraina-deposito-belgorod-elicotteri-video,2022-04-01 23:37:00,"['Attacco al deposito di petrolio in Russia, Kiev nega ogni responsabilità. Biden: «Putin unico aggressore» – Il video\n', '\n', 'Mosca accusa Kiev di aver distrutto un deposito petrolifero su territorio russo con due elicotteri che hanno sconfinato dall’Ucraina, nel giorno in cui riprendono i colloqui\n', 'Kiev nega le responsabilità sull’attacco a Belgorod. Un alto funzionario della sicurezza ucraino ha respinto le accuse di Mosca secondo cui Kiev sarebbe responsabile dell’attacco ad un deposito petrolifero nella città russa. Secondo il Guardian, che cita Reuters, il segretario del Consiglio di sicurezza ucraino, Oleksiy Danilov, avrebbe detto alla televisione nazionale: «Per qualche motivo dicono che siamo stati noi, ma secondo le nostre informazioni questo non corrisponde alla realtà». Nella tarda serata italiana è arrivato il commento della Casa Bianca, che ha detto di non essere in grado di commentare le accuse del Cremlino contro Kiev. Washington ha mantenuto l’attenzione su Mosca, accusando Vladimir Putin per aver «iniziato questa guerra» e elogiando in risposta la resistenza degli ucraini contro la «brutalità russa gratuita». La portavoce Jen Psaki ha detto: «Qui c’è un solo aggressore, e questo è il presidente Putin e l’esercito russo ai suoi ordini».\n', 'La Russia: «L’attacco avrà un peso nei colloqui»\n', 'L’attacco avrà un peso sui colloqui tra Russia e Ucraina, che sono ripresi proprio oggi 1 aprile in videoconferenza. Il portavoce del Cremlino Dmitry Peskov ha detto che l’attacco: «non può essere visto come qualcosa che creerà le giuste condizioni per la continuazione dei negoziati». Da parte del ministero dell’Energia russo è intanto arrivata la garanzia che l’incendio nel deposito non influirà sulla fornitura di carburante e sui pressi della benzina nella regione. \n', '\n', 'Il tuo browser non supporta il tag iframe\n', 'All’alba di oggi due elicotteri militari ucraini hanno colpito un deposito di stoccaggio di carburante nella città russa di Belgorod dopo aver attraversato il confine a bassa quota. Lo ha detto il governatore della regione Vyacheslav Gladkov secondo quanto riporta l’agenzia di stampa Reuters. L’incendio che è scoppiato dopo l’air-strike ha ferito due lavoratori, mentre alcune aree della città al confine con l’Ucraina sono state evacuate. Due giorni fa la struttura era stata colpita da un altro attacco che aveva preso di mira un deposito di armi. L’Ucraina non ha rivendicato gli attacchi. \n', 'La Tass scrive che sono almeno otto i serbatori di petrolio incendiati nell’attacco. L’agenzia russa cita fonti locali. Intanto il ministero russo per le emergenze – fa sapere sempre la Tass – ha inviato sul posto almeno 170 vigili del fuoco coadiuvati da 50 mezzi per spegnere il rogo, che viene descritto di notevoli dimensioni. Gli abitanti delle case vicine al deposito in fiamme sono stati sgomberati dalle loro abitazioni. In questi filmati si vede il deposito in fiamme:\n', 'In questo video invece si vede in lontananza un elicottero in cielo:']"
8,news-945861,"Russia, una prof critica la guerra e gli studenti la denunciano: arrestata, rischia fino a 10 anni di carcere",https://www.open.online/2022/04/01/russia-prof-vs-guerra-arrestata,2022-04-01 22:44:00,"['Russia, una prof critica la guerra e gli studenti la denunciano: arrestata, rischia fino a 10 anni di carcere\n', '\n', 'Gli studenti hanno registrato una conversazione nella quale la docente definiva incivile il comportamento di Mosca, paragonando il suo Paese alla Corea del Nord\n', 'Un’insegnante russa è stata arrestata per aver espresso posizioni sulla guerra diverse da quelle ufficiali. A riportare la storia sono Bbc e Meduza. La docente di inglese, Irina Gen, 55 anni, era stata denunciata alla polizia dai suoi alunni adolescenti per aver fatto commenti contro l’invasione russa in Ucraina. Ora rischia una multa di 60 mila dollari o una pena detentiva fino a 10 anni. Il fatto è accaduto nella città di Penza, 709 chilometri a sudest di Mosca. Gli studenti avrebbero registrato una conversazione con Gen avvenuta il 18 marzo scorso, a seguito della cancellazione della loro gita in Repubblica Ceca. Il quotidiano indipendente russo Meduza ha pubblicato l’audio e la trascrizione della conversazione, nella quale si sente la professoressa definire giusto il fatto che il viaggio fosse stato cancellato e che cose del genere sarebbero continuate fino a quando la Russia «non avesse iniziato a comportarsi in modo civile». Stando a quanto riportato da Meduza, avrebbe poi paragonato la Russia alla Corea del Nord, esprimendo «una visione della guerra in Ucraina diversa da quella ufficiale».']"
9,news-945817,L’ambasciatore russo torna ad attaccare l’Italia: «Le armi a Kiev? Roma spegne il fuoco con il cherosene»,https://www.open.online/2022/04/01/dl-ucraina-critiche-ambasciatore-russo-italia,2022-04-01 21:32:00,"['L’ambasciatore russo torna ad attaccare l’Italia: «Le armi a Kiev? Roma spegne il fuoco con il cherosene»\n', '\n', 'Il via libera al decreto Ucraina ha fatto arrabbiare il diplomatico Razov: «Questo introduce negatività nei nostri rapporti bilaterali»\n', 'Dopo aver criticato l’Italia per aver «morso la mano (russa, ndr) che l’aiutò», l’ambasciatore russo nel nostro Paese, Sergey Razov, è tornato all’attacco. Durante un’intervista su Quarto Grado, in onda stasera su Rete4, ha dichiarato: «Questa decisione del Parlamento italiano è stata adottata proprio il giorno in cui è iniziato il primo round di negoziati, in Bielorussia. È come cercare di spegnere il fuoco col cherosene». Il riferimento è al Decreto Ucraina, approvato ieri, 31 marzo, in Senato e che prevede l’invio di nuove armi a Kiev per combattere le forze di Mosca. Verranno inviati missili (dagli antiaerei agli Spike controcarro), mitragliatrici (Browning e Mg) e munizioni. «Non si può escludere che con gli armamenti mandati dall’Italia saranno uccisi cittadini e militari russi. E questo introduce un po’ di negatività nei nostri rapporti bilaterali. Già decine di migliaia di armi sono state distribuite a decine di migliaia di persone. In quali mani finiranno le armi, e come saranno usate, è una bella domanda». \n', '«Adesso, purtroppo, tra gli italiani c’è una tendenza malevola – ha continuato – quella di pubblicare le foto di tutte le persone che in Italia hanno avuto contatti con l’Ambasciatore russo. Quando vedo questi elenchi di persone dichiarate “russofone” dalla stampa italiana, ho un senso di vergogna. Se qualcuno chiedesse di stilare una lista di filo-italiani in Russia, ci sarebbero milioni di miei connazionali». Appena qualche giorno fa, Razov aveva accusato l’Italia di non essere riconoscente nei confronti della Russia, che durante il periodo peggiore dell’emergenza Covid-19 aveva inviato aiuti a Nembro, epicentro lombardo della pandemia nel 2020. «Al popolo italiano – aveva detto – è stata tesa una mano di aiuto, ma se qualcuno morde quella mano non è onorevole. La missione è andata solo nei posti indicati dall’Italia, precisamente a Nembro. Facevano solo quello che veniva detto dai colleghi italiani e la missione russa è terminata quando l’Italia ha proposto di concluderla».\n', 'Immagine di copertina: ANSA/MOURAD BALTI TOUATI']"
10,news-945599,"Ucraina, l’ultimo appello di Sean Penn: «Miliardari, comprate aerei militari per Kiev»",https://www.open.online/2022/04/01/ucraina-appello-sean-penn-aerei-militari,2022-04-01 19:50:00,"['Ucraina, l’ultimo appello di Sean Penn: «Miliardari, comprate aerei militari per Kiev»\n', '\n', 'L’attore ha specificato che ci sarebbe bisogno di 300 milioni di dollari per acquistare 12 velivoli con una tecnologia migliore di quella del Cremlino\n', 'All’Ucraina servono due squadroni di aerei F-15 o F-16 per riuscire a combattere i russi: a dirlo è Sean Penn, che ha lanciato un appello, chiedendo a un miliardario di mettere a disposizione le sue risorse economiche e acquistarli per aiutare il Paese. Poche ore prima della richiesta di Penn, anche l’aviazione ucraina aveva fatto domanda per ottenere caccia di fabbricazione statunitense; l’attore ha specificato che ci sarebbe bisogno di 300 milioni di dollari per acquistare 12 velivoli con una tecnologia migliore di quella del Cremlino. L’impegno di Sean Penn è stato molto evidente sin dall’inizio dell’invasione russa in Ucraina, avvenuto mentre lui stesso si trovava a Kiev: l’attore è stato impegnato per mesi nelle riprese di un documentario sul Paese e il suo presidente, Volodymyr Zelenksy. La scorsa settimana, in occasione della cerimonia degli\xa0Oscar, Penn ha lanciato un appello all’Academy, chiedendo di dare voce al presidente ucraino nel corso della serata. ']"
11,news-940915,A Mariupol’ si fermano le evacuazioni: «Oggi sono impossibili». In corso i negoziati Mosca-Kiev,https://www.open.online/2022/04/01/guerra-ucraina-1-aprile,2022-04-01 18:45:00,"['A Mariupol’ si fermano le evacuazioni: «Oggi sono impossibili». In corso i negoziati Mosca-Kiev\n', '\n', 'Mentre continuano i combattimenti a Kiev, il sindaco della città a Nord della capitale denuncia un altro radi russo contro un ospedale ucraino\n', 'Oggi riprendono i negoziati di pace tra Russia e Ucraina. È in programma un incontro online tra i due contendenti per mettere a frutto i passi avanti di Istanbul. Intanto le forze ucraine si preparano all’offensiva russa nel Donbass, programmata per scacciare l’esercito di Kiev dall’intera regione. I governi europei hanno respinto ieri l’ultimatum energetico di Putin, che vuole il pagamento del gas in rubli. Il presidente degli Stati Uniti Joe Biden ha annunciato il più grande rilascio di risorse dalla riserva petrolifera di emergenza degli Stati Uniti per ridurre i prezzi della benzina che sono aumentati vertiginosamente durante la guerra.\n', '18.35 – Stop alle evacuazioni a Mariupol’\n', 'È «impossibile» procedere oggi all’evacuazione dei civili da Mariupol’. A darne notizia è il Comitato internazionale della Croce Rossa, impegnato nella scorta dei veicoli diretti a prendere le persone in fuga nella città assediata nel sud dell’Ucraina. Domani nuovo tentativo. \n', '17.35 – Secondo scambio di prigionieri tra Russia e Ucraina\n', 'Nuovo scambio di prigionieri tra Kiev e Mosca con 86 soldati ucraini liberati. Lo ha comunicato la vicepremier ucraina, Iryna Vereshchuk che su Facebook ha aggiunto che 15 dei soldati liberati sono donne. La vicepremier ha poi lanciato un appello agli altri soldati non ancora liberati: «A tutti coloro che sono ancora prigionieri: lotteremo per ognuno di voi. Vi riporteremo tutti a casa, tenete duro!». Quello di oggi 1 aprile è il secondo scambio di prigionieri tra Russia e Ucraina dall’inizio del conflitto il 24 febbraio. \n', '16.55 – L’università di Karazin: «completamente distrutta»\n', 'Anche l’Università nazionale di Karazin sarebbe stata: «completamente distrutta» dai bombardamenti dell’esercito russo a Kharkiv. A denunciarlo è stato il viceministro dell’Istruzione ucraino, Andriy Vitrenko, citato dalla tv ucraina Priamyi. Kazanin era uno dei più importanti atenei del Paese, secondo più antico solo dopo quello di Leopoli. Da tempo i corsi e ogni attività al suo interno erano stati trasferiti: «in un luogo più sicuro», ha spiegato il viceministro ucraino. \n', '16.45 – Erdogan chiama Putin: «Felice di ospitare te e Zelensky in Turchia»\n', 'Il presidente turco Recep Tayyp Erdogan ha avuto un nuovo colloquio telefonico con Vladimir Putin, a cui ha rinnovato l’invito in Turchia per un incontro con il presidente ucraino Volodymyr Zelensky. In giornata lo stesso Erdogan aveva parlato di: «segnali positivi» in vista del faccia a faccia tra i due capi di Stato.\n', '15.15 – Colloquio Zelensky-Macron\n', 'In nuovo colloquio tra Volodymyr Zelensky ed Emmanuel Macron, i due presidenti sono tornati a parlare di «contrastare l’aggressione russa», oltre che del «processo negoziale, del corso e delle prospettive, dell’importanza delle garanzie di sicurezza». Su Twitter il presidente ucraino ha rilanciato il piano proposto da Parigi sull’attuazione dei corridoi umanitari su Mariuopol.\n', '14.50 – Il sindaco di Kiev: «Qui si combattono enormi battaglie»\n', 'Nonostante l’annunciato ritiro dalla regione di Kiev, il sindaco della capitale ucraina, Vitaliy Klitschko ha denunciato che si stanno combattendo «enormi battaglie» a Nord ed Est della città. «Il rischio di morire qui è piuttosto alto – ha detto Klitschko all’agenzia Reuters – ed è per questo che il mio consiglio a chiunque voglia tornare è: per favore, prenditi un po’ più di tempo». Solo oggi il governatore regionale di Kiev aveva detto che le truppe russe si stavano ritirando dall’area vicina alla capitale, rafforzando le proprie posizioni verso il Donbass.\n', '14.10 – Raid russo sull’ospedale di Chernihiv: tre feriti gravi\n', 'Un altro ospedale ucraino sarebbe stato colpito in un bombardamento dell’esercito russo, stavolta a Chernihiv dove il sindaco Vladyslav Atroshenko ha denunciato alla Cnn che l’attacco ha distrutto l’area di oncologia dell’ospedale locale. Nel raid, ha spiegato il sindaco, sarebbero rimaste ferite gravemente almeno tre persone: «Alcuni proiettili hanno colpito direttamente l’ospedale regionale e uno degli edifici, l’unità oncologica, è stata completamente distrutta. Tre persone hanno riportato gravi ferite». Nella regione dove Mosca aveva annunciato una riduzione «radicale» delle attività militari, secondo il sindaco: «stiamo attraversando una catastrofe umanitaria completa». Nella città a Nord di Kiev da tempo non ci sarebbe più acqua a sufficienza per tutti, né elettricità. Atroshenko ha poi avvertito che medicine e cibo potrebbero finire entro una settimana, considerando che finora gli unici rifornimenti possibili avvengono attraverso i militari e i volontari. Lo stesso sindaco ha ammesso di aver preso una forma acuta di polmonite, provando a rassicurare alla tv americana che si riprenderà presto.\n', '13.40 – Via libera alle evacuazioni da Mariupol\n', 'La Croce Rossa ha potuto scortare il convoglio umanitario che da Mariupol ha portato fuori dalla città sotto assedio russo circa 2mila civili. Con l’inizio del cessate il fuoco, hanno lasciato Mariupol diretti a Zaporizhzhia 42 bus e diverse auto private.\n', '\n', 'Il tuo browser non supporta il tag iframe\n', '12.50 – Ripresi i colloqui tra Russia e Ucraina\n', 'Sono ripartiti i colloqui tra Russia e Ucraina, secondo quanto riferisce uno dei negoziatori della delegazione russa. Il nuovo round di negoziati oggi si svolgeranno in videoconferenza. \n', '11.55 – Croce Rossa: «Pronti per l’evacuazione di Mariupol, ma non siamo ancora autorizzati»\n', 'La Croce Rossa non avrebbe ancora ricevuto l’autorizzazione per trasportare aiuti umanitari a Mariupol, sotto assedio dell’esercito russo. Da Ginevra il portavoce dell’organizzazione umanitaria, Ewan Watson, ha confermato che: «per ora la nostra squadra è partita senza i camion di aiuti pre-posizionati a Zaporizhzhya». Per ora tre veicoli con nove membri dello staff sta andando verso Mariupol, così da poter seguire l’operazione di evacuazione dei civili: «Speriamo che sarà possibile procedere – ha aggiunto Watson – ma non è ancora chiaro se questo potrà accadere oggi». Sono previsti fino a 54 bus per l’evacuazione, messi a disposizione delle autorità ucraine: «Abbiamo l’approvazione delle parti ai massimi livelli per condurre l’operazione – ha detto Watson – ma dobbiamo essere sicuri che vi sia un accorso sui dettagli e che sia capito a ogni livello». Non è infatti ancora certo che il cessate il fuoco sarà rispettato, in modo da far passare il convoglio della Croce rossa in sicurezza: «Gli sforzi sono e restano complessi. Non vi è un piano B, il tempo sta scadendo per la popolazione di Mariupol che ha disperatamente bisogno di assistenza e di lasciare la città se vuole». \n', '11.45 – Roberta Metsola prima leader Ue in Ucraina\n', 'È stata la stessa presidente del Parlamento europeo, la maltese Roberta Metsola, a confermare questa mattina con un tweet la sua missione in Ucraina. Metsola dalla tarda serata di ieri sarebbe la prima leader dell’Unione europea a mettere piede a Kiev dallo scorso 24 febbraio, da quando la Russia ha deciso di invadere l’Ucraina.\n', '11.40 – Su Kharkiv 170 bombardamenti in un giorno: colpito il centro della città\n', 'Solo nelle ultime 24 ore nella regione di Kharkiv sono stati registrati 170 bombardamenti, con un razzo che ha colpito anche il centro della città. Il capo dell’amministrazione civile-militare della regione, Oleh Synegubov, ha confermato che i raid hanno colpito: «aree di artiglieria, mortai e carri armati nei distretti di Saltivka, Pyatihatka, Oleksiyivka, HTZ, Kholodna Hora, Kulinichi, Velyka Danylivka e Dergachi».\n', '11.20 – Ripreso flusso del gas russo verso la Germania\n', 'È ripreso il flusso del gas dalla Russia alla Germania attraverso il gasdotto Yamal-Europe, dopo che questa mattina era stata registrata una riduzione e infine una riduzione della fornitura. L’operatore di rete Gascade citato da Bloomberg ha spiegato che si sarebbe trattato solo di un’inversione del flusso rispetto alla normale direzione, per cui al momento il gas va dalla Polonia alla Germania. Gascade ha spiegato che quella sezione del gasdotto: «ha cambiato direzione spesso negli ultimi mesi, non necessariamente un’indicazione di qualsiasi decisione di tagliare i flussi». Ieri il presidente russo Vladimir Putin aveva rilanciato l’ultimatum di chiudere le forniture per l’Europa se i Paesi destinatari del gas russo non avessero pagato in rubli. Ma l’interruzione di flusso di oggi è stata smentita anche da Gazprom che ha ribadito come il transito di gas verso l’Europa attraverso l’Ucraina procede normalmente. \n', '11.10 – Croce Rossa: «Non certa l’evacuazione di oggi da Mariupol»\n', 'La Croce Rossa internazionale ha fatto sapere che «non è certo» che l’evacuazione a Mariupol possa avvenire oggi 1 aprile. Lo ha detto Ewan Watson, portavoce del CICR a Ginevra. «Ci sono molte parti in movimento e non tutti i dettagli sono stati elaborati per assicurarsi che avvenga in modo sicuro (…) Non è ancora chiaro se avverrà oggi», ha dichiarato il portavoce del Comitato Internazionale della Croce Rossa durante un briefing delle Nazioni Unite.\n', '10.42 – Sono 300 i mercenari siriani arrivati in Russia\n', 'Sono ben 300 i mercenari siriani – già membri della venticinquesima divisione dell’esercito siriano, nota come Forza del Tigri – arrivati in Russia per sottoporsi a un addestramento militare prima di essere inviati in guerra in Ucraina. Lo scrive il New York Times. Il contingente sarà formato da uomini di una divisione dell’esercito siriano che ha già lavorato a stretto contatto con gli ufficiali russi che sostennero il presidente Bashar al-Assad durante la guerra. Altri mercenari potrebbero arrivare a breve: già compilati in Siria elenchi con migliaia di candidati interessati che prima, però, dovranno essere controllati dai servizi di sicurezza siriani per poi essere mandati in Russia. Mosca vorrebbe reclutare 16 mila mercenari dalla Siria con esperienza di combattimento. I russi hanno offerto loro 1.200 dollari al mese per 6 mesi con un bonus di 3.000 dollari una volta congedati per tornare in Siria. \n', '10.03 – Gazprom interrompe il flusso di gas verso la Germania\n', ' Gazprom ha interrotto le\n', 'spedizioni di gas russo in Germania attraverso il gasdotto\n', 'Yamal-Europe. Lo scrive l’agenzia di stampa Bloomberg che cita come\n', 'fonte l’operatore di rete Gascade. Secondo Bloomberg da stamattina\n', 'gli ordini di gas dalla Polonia alla Germania sono a zero e in calo\n', 'da circa 7 GWh/h durante la notte. Le consegne attraverso l’Ucraina\n', 'erano previste a circa 107,6 milioni di metri cubi, leggermente\n', 'inferiore a quelle di giovedì, ma ancora vicino al livello massimo.\n', 'I flussi attraverso Nord Stream, il collegamento diretto alla\n', 'Germania, stamane erano a circa 73,3 GWh/h, leggermente al di sotto\n', 'del livello di ieri ma ancora vicino alla piena capacità del\n', 'gasdotto.\n', '9.00 – Il sindaco: a Melitopol i russi non consentono di lasciare la città\n', 'Il sindaco Ivan Fedorov\n', 'sostiene che a Melitopol i russi non consentono ai civili di lasciare\n', 'la città. «Secondo le mie stime, in città rimangono circa\n', '70-75mila persone. Gli occupanti stanno facendo di tutto per tenere\n', 'le persone in città. La strada da Zaporozhye a Melitopol in tempo\n', 'normale è di 1 ora, secondo me in tempo di guerra sono 4 ore, ma ora\n', 'ci vogliono 2 giorni. Gli occupanti stanno deliberatamente\n', 'trattenendo tutti per non liberare le persone e occupare la città”,\n', 'ha detto. “Tutti vengono mandati solo in Crimea. Dicono che puoi\n', 'arrivarci senza problemi, ma la nostra gente non vuole andare in\n', 'Crimea», ha fatto sapere il primo cittadino. Oggi gli autobus di\n', 'evacuazione e un convoglio di auto private devono essere inviati da\n', 'Melitopol a Zaporizhia: secondo le stime del sindaco, oggi\n', 'cercheranno di evacuare dai 1.500 ai 2.000 cittadini.\n', '\n', '8.10 – Kiev: la Russia concentra missili in Bielorussia\n', 'La Russia sta cercando di\n', 'concentrare sistemi missilistici nel sudest della Bielorussia per\n', 'potenziali attacchi contro l’Ucraina. L’allarme è della vice\n', 'ministra della Difesa di Kiev, Hanna Mallar, secondo cui «il\n', 'territorio bielorusso continua a essere attivamente usato dalla\n', 'Russia per condurre l’aggressione. Il nemico sta cercando di\n', 'concentrare lì i sistemi missilistici, apparentemente a causa dei\n', 'piani per lanciare attacchi o per usarli come uno strumento di\n', 'ricatto e intimidazione».\n', '8.00 – Mosca: il grano? Solo ai paesi amici\n', 'Uno degli uomini più vicini a Putin dice che la Russia, uno dei principali esportatori mondiali di grano, potrebbe limitare le forniture di prodotti agricoli solo ai paesi «amici», ovvero quelli che non hanno elevato sanzioni a Mosca per la crisi ucraina. Lo scrive l’agenzia di stampa Reuters. Dmitry Medvedev, presidente dal 2008 al 2012 e ora vicesegretario del consiglio di sicurezza russo, ha affermato di voler delineare «alcuni punti semplici ma importanti sulla sicurezza alimentare in Russia», viste le sanzioni imposte. «Forniremo prodotti alimentari e agricoli solo ai nostri amici», ha detto Medvedev sui social media. «Fortunatamente ne abbiamo in abbondanza e non sono affatto in Europa o in Nord America», ha concluso.\n', '7.45 – Esercito ucraino: Mosca si ritira dalla regione di Kiev\n', 'Lo stato maggiore dell’esercito ucraino dice che sta condinuando il ritiro parziale delle unità delle forze di occupazione russe dal nord della regione di Kiev verso il confine di stato con la Repubblica di Bielorussia. L’esercito dice che ci sono colonne che comprendono anche veicoli civili (camion, autobus, minibus, automobili) che sono stati rubati dai russi, sostiene Kiev, durante l’occupazione temporanea dei territori. Nel frattempo l’esercito ucraino hanno respinto 7 attacchi nelle direzioni di Donetsk e Lugansk. «Le forze alleate hanno respinto 7 attacchi nemici nelle direzioni di Donetsk e Lugansk durante il giorno. I nostri soldati hanno distrutto 3 carri armati, 2 veicoli corazzati, 2 veicoli e 2 sistemi di artiglieria. Anche un missile Orlan-10 è stato abbattuto», si legge.\n', '7.30 – Kiev si riprende i villaggi \n', 'Kiev si riprende i villaggi conquistati dai russi. L’intelligence britannica nell’ultimo aggiornamento sulla situazione in Ucraina scrive che le forze ucraine «hanno ripreso i villaggi di Sloboda e Lukashivka nel sud di Chernihiv e si sono posizionate lungo una delle principali vie di rifornimento tra la città e Kiev. Le forze ucraine hanno anche continuato a mettere a segno delle controffensive di successo seppur limitate nell’est e nel nord-est di Kiev», aggiunge l’intelligence. «Sia Chernihiv che Kiev sono state soggette a continui attacchi dal cielo e con missili nonostante le dichiarazioni russe sulla riduzione delle attività in queste aree», conclude il report. \n', '6.30 – Mosca accusa di genocidio gli ucraini \n', 'Un Comitato investigativo\n', 'russo ha accusato l’ex ministro della Difesa ucraino Valery Geletey,\n', 'l’ex capo di stato maggiore Viktor Muzhenko e altri 20 ufficiali\n', 'militari ucraini di genocidio in contumacia. L’ufficio stampa della\n', 'commissione della Duma lo ha fatto sapere alla Tass dopo una riunione\n', 'tenuta dal suo capo Alexander Bastrykin. «Sulla base delle prove, 22\n', 'persone sono state accusate di genocidio della popolazione civile di\n', 'lingua russa. Tra gli imputati, l’ex ministro della Difesa ucraino\n', 'Valery Geletey, l’ex capo di stato maggiore Viktor Muzhenko e altri\n', 'funzionari del comando superiore», ha fatto sapere Bastrykin. Il\n', 'Comitato ha anche osservato che, durante l’indagine, è stata\n', 'analizzata costantemente una grande mole di documenti e altre\n', 'informazioni: «Le prove contenute in questi documenti hanno permesso\n', 'di rivolgere le accuse ad alcuni militari ucraini di alto rango\n', 'sospetti di essere coinvolti nella morte di civili del Donbass».\n', '\n', '5.00 – Undici villaggi liberati dagli ucraini a Cherson\n', 'Undici villaggi occupati dai russi sono stati liberati nella regione di Cherson dalle forze armate ucraine. La controffensiva è stata compiuta dalla 60/ma brigata di fanteria, dell’armata sud ucraina. «La popolazione locale – scrivono i militari ucraini – può ora ricevere aiuti in cibo e medicinali».\n', '4.00 – Usa: Russia senza comandante sul campo \n', 'Il New York Times scrive che la Russia sta conducendo la sua campagna militare in Ucraina senza un comandante centrale di guerra sul terreno e con le truppe di aria, terra e acqua che si muovono in modo non sincronizzato. Il quotidiano cita fonti americane, secondo le quali fra i problemi c’è anche la logistica inappropriata. L’intelligence internazionale si attende da settimana che emerga sul campo un comandante in capo ma nessuno finora è spiccato, il che porta a pensare che le decisioni siano prese a Mosca. E guidare una campagna militare da lontano non è facile, osservano i funzionari americani. Soprattutto perché ai militari è stato insegnato a non fare alcuna mossa senza le istruzioni specifiche di superiori. \n', '3.00 – Putin? Si è messo in gabbia da solo\n', 'Putin si è messo in gabbia da solo. Il segretario della Difesa britannico, Ben Wallace. In un’intervista a Sky News, Wallace ha detto che «il presidente Putin non è più quella forza che era. Ora è un uomo in gabbia, nella gabbia che si è costruito da solo. Il suo esercito è allo stremo, ha avuto perdite significative. La reputazione di questo grande esercito russo è stata distrutta» e il leader del Cremlino «non solo ora dovrà vivere con le conseguenze di ciò che ha fatto in Ucraina, ma anche con le conseguenze di ciò che ha fatto al suo stesso esercito». In conclusione, la Russia è ora un «Paese più piccolo» dopo l’invasione dell’Ucraina. Londra ha anche confermato la notizia, che circola da un paio di giorni, del ridispiegamento sul fronte ucraino di circa 2.000 soldati russi tolti dal teatro della Georgia, dov’erano dislocati nei territori secessionisti filorussi. La mossa di Mosca «è indicativa delle perdite inaspettate subite durante l’invasione», ha aggiunto Wallace. \n', '2.00 – Ucraina: i russi sequestrano cibo e medicinali\n', 'La vice premier ucraina\n', 'Iryna Vereshchuk sostiene che quattordici tonnellate di cibo e\n', 'medicinali destinati ai civili di Melitopol, a metà fra Mariupol e\n', 'la Crimea, sono state confiscate dalle forze russe. Gli aiuti, scrive\n', 'Vereshchuck, erano stati trasportati da pullman, messi a disposizione\n', 'per evacuare i civili verso Zaporizhzhia.\n', '\n', '1.05 – Un conflitto più ampio?\n', 'Un alto funzionario del Pentagono, sotto condizione di anonimato, fa sapere che la riorganizzazione degli sforzi militari della Russia nel Donbass potrebbe prefigurare un conflitto più ampio e prolungato, dato che le forze ucraine stanno opponendo una feroce resistenza in questa regione dell’Ucraina. «Da otto anni combattono per quella regione», dice la fonte a proposito del Donbass. «Gli ucraini conoscono molto ma molto bene il territorio. Hanno ancora molte forze là e combattono molto duramente per quella zona. Solo perché (i russi) danno la priorità e dispiegano più truppe ed energia là, non significa che per loro sarà facile. Potrebbe essere il presagio di un conflitto più prolungato, più esteso, mentre i russi cercano di ottenere una certa influenza, fare qualche progresso e forse anche avere qualche fiches per il tavolo dei negoziati», ha ipotizzato la fonte del Pentagono.\n', '00.07 – 2.000 soldati russi in Georgia \n', 'L’ultimo aggiornamento dell’intelligence del ministero della Difesa britannico dice che la Russia sta ridistribuendo parte delle sue forze dalla Georgia. Tra le 1.200 e le 2.000 unità di queste truppe sono riorganizzate in tre battaglioni tattici. Questo, secondo gli 007 di Sua Maestà, è indicativo delle perdite inattese che Mosca ha subito durante l’invasione dell’Ucraina. ']"
12,news-945313,"Vertice Cina-Ue, Bruxelles in pressing su Pechino: «Xi Jinping è pronto a fare pressioni su Putin»",https://www.open.online/2022/04/01/ucraina-vertice-cina-ue,2022-04-01 17:48:00,"['Vertice Cina-Ue, Bruxelles in pressing su Pechino: «Xi Jinping è pronto a fare pressioni su Putin»\n', '\n', 'Michel: «Pechino apra gli occhi sull’aggressione di Mosca». Von der Leyen: «No a interferenze sulle sanzioni»\n', 'L’Ue va in pressing sulla Cina e chiede che «non chiuda gli occhi davanti alle azioni della Russia». Nella giornata di oggi, 1 aprile, si è tenuto un vertice tra i presidenti del Consiglio europeo e della Commissione Ue, Charles Michel e Ursula von der Leyen, e quello della Cina, Xi Jinping. Sul tavolo le relazioni tra Bruxelles e Pechino, con particolare attenzione alla guerra in Ucraina. Al termine dell’incontro, Michel ha detto: «Questa guerra minaccia la sicurezza ed economia globale, non è nell’interesse né dell’Ue né della Cina, abbiamo responsabilità come attori globali per la pace e la stabilità. Abbiamo chiesto alla Cina di contribuire alla fine della guerra e non chiudere gli occhi davanti alle azioni della Russia». Secondo fonti Ue, Xi Jinping ha detto che sono in corso «azioni per esercitare influenza sulle scelte del Cremlino» in Ucraina. \n', 'Von der Leyen: «La Cina non interferisca sulle sanzioni»\n', 'Von der Leyen ha commentato: «Non è un conflitto, è una guerra. Non è un affare europeo, ma mondiale. L’Ue si aspetta che la Cina si prenda le sue responsabilità come membro del Consiglio di Sicurezza dell’Onu ed eserciti la sua influenza sulla Russia». «Siamo stati chiari che, se la Cina non intende sostenere le sanzioni su Mosca, come minimo non interferisca – ha aggiunto -. Per Pechino sarebbe un danno di reputazione, che intacca fiducia e affidabilità. Le imprese stanno seguendo con attenzione la questione».\n', 'Pechino: «Noi contrari alla divisione in blocchi»\n', 'Nel corso del summit, Xi Jinping ha detto di auspicare che Cina e Ue «svolgano un ruolo costruttivo e forniscano alcune intuizioni sulla turbolenta situazione mondiale». Le parti, ha aggiunto il presidente cinese, «dovrebbero rafforzare le comunicazioni sulle relazioni bilaterali e sulle principali questioni su pace e sviluppo globali». Xi Jinping si è appellato alla Ue perché «persegua una politica indipendente». Prima di parlare con il presidente cinese, Michel e von der Leyen si erano confrontati con il premier Li Keqiang, il quale ha sottolineato che la Cina «si oppone sia a una guerra calda sia a una guerra fredda; si oppone alla divisione in blocchi e alla presa di posizione».']"
13,news-945441,"Erdogan in pressing su Zelensky e Putin: «Incontratevi in Turchia, felice di ospitarvi»",https://www.open.online/2022/04/01/guerra-ucraina-erdogan-incontro-putin-zelensky,2022-04-01 16:57:00,"['Erdogan in pressing su Zelensky e Putin: «Incontratevi in Turchia, felice di ospitarvi»\n', '\n', 'Il presidente turco ha rilanciato al capo del Cremlino la sua disponibilità a organizzare il faccia a faccia con il presidente ucraino, dopo aver sentito entrambi nelle ultime ore\n', 'Ci sarebbero segnali positivi per un incontro in Turchia tra Vladimir Putin e Volodymyr Zelensky. Un faccia a faccia che il presidente turco Recep Tayyp Erdogan ha ripetuto di essere disposto a ospitare anche nel colloquio telefonico avuto oggi con il presidente russo. Erdogan ieri 31 marzo aveva avuto una telefonata anche con Zelensky, dopo che nei giorni scorsi aveva già ospitato una giornata di negoziati a Istanbul, da cui erano emersi in apparenza passi in avanti tra le parti. Era stato dopo quei colloqui infatti che la Russia aveva annunciato una: «radicale riduzione dell’attività militare» sulle regioni di Kiev e Chernihiv. Ritiro che successivamente si è rivelato meno repentino di quanto si aspettasse la parte ucraina, che ancora oggi da Kiev denuncia nuovi bombardamenti in quell’area. Il presidente turco si è detto: «felice di poter ospitare l’incontro. Spero che questi sviluppi negativi possano portare a qualcosa di positivo», ha detto ancora oggi Erdogan ai media turchi. ']"
14,news-945085,"Fedorov, il ministro di Kiev che guida il fronte cyber: «I russi sopraffatti dalla nostra armata digitale» – L’intervista",https://www.open.online/2022/04/01/guerra-ucraina-ministro-trasformazione-digitale-mykhailo-fedorov-intervista,2022-04-01 16:32:00,"['Fedorov, il ministro di Kiev che guida il fronte cyber: «I russi sopraffatti dalla nostra armata digitale» – L’intervista\n', '\n', 'Prima che i tank russi arrivassero in Ucraina, il ministro classe 1991 doveva occuparsi della digitalizzazione del Paese. Ora è il generale dell’It Army che compie attacchi informatici alle società e banche russe\n', 'Mykhailo Fedorov è nato il 21 gennaio del 1991. Pochi mesi dopo il Parlamento ucraino avrebbe dichiarato l’indipendenza dall’Unione Sovietica. Per lui l’Ucraina è Ucraina. Non è mai stata Russia, non è mai stata un’invenzione di Lenin, non è mai stata niente di tutto quello che Vladimir Putin ha usato per giustificare l’invasione delle truppe di Mosca. Nel 2019 Fedorov è entrato nella squadra scelta da Volodymyr Zelensky per formare il suo governo. Il suo incarico era quello di ministro alla trasformazione digitale ma da quando è iniziata la guerra in Ucraina è diventato il generale che guida tutte le operazioni sul fronte digitale. È lui che ha lanciato l’IT Army, l’esercito di hacker che lavora per l’Ucraina. È lui che ha chiesto a Elon Musk di aprire a tutto il Paese la rete di satelliti Starlink per restare connessi a internet. Ed è sempre lui che ha fatto pressione sulle Big Tech per chiudere le porte alla Russia.\n', 'Cosa significa per te Ucraina?\n', '«Io ho la stessa età del nostro Parlamento. L’Ucraina è il mio Paese. Non riesco a immaginare di vivere da qualche parte fuori. È la mia patria. È una terra di libertà. Ed è una terra di persone creative e coraggiose. Sono orgoglioso di essere ucraino. L’indipendenza significa molto per me».\n', 'Dov’eri\n', 'il giorno in cui è iniziata l’invasione?\n', '«Ero\n', 'a casa con la mia famiglia. L’invasione è iniziata al mattino\n', 'presto. Eravamo tutti insieme in quel momento».\n', 'In queste settimane hai guidato il fronte della guerra digitale. Quando sei entrato nel governo, i tuoi progetti erano diversi. Cos’è il piano State in Smartphone?\n', '«State in smartphone è un progetto avviato dal presidente Zelensky. È una delle sue promesse durante la campagna elettorale e una delle prime cose che ha iniziato a fare dopo essere diventato presidente. Questo progetto è in realtà alla base del motivo per cui nasce il ministero della Trasformazione Digitale. L’obiettivo principale è un’interazione facile, rapida ed efficace con lo Stato per cittadini e imprese tramite smartphone, tablet o laptop senza burocrazia e code. Abbiamo un obiettivo più che ambizioso: trasferire tutti i servizi pubblici in modalità online entro il 2024». \n', 'A\n', 'che punto era questo progetto prima della guerra?\n', '«Stava\n', 'andando bene. Avevamo ottenuto diversi risultati».\n', 'Come\n', 'è cambiato il tuo lavoro con la guerra?\n', '«Il processo di digitalizzazione continua anche sotto gli attacchi dei missili e in mezzo a una guerra su vasta scala con la Russia. La nostra app Diia ora non si occupa solo di raccogliere documenti digitali o consentire l’identificazione dei cittadini ai posti di blocco. È anche un canale per sostenere finanziariamente il nostro esercito tramite le donazioni, fornisce report accurati sul sul movimento delle truppe militari e consente l’accesso 24 ore su 24, 7 giorni su 7 a TV e radio. Inoltre, sempre con Diia, c’è anche la possibilità di prova l’esperienza di un operatore di droni Bayraktar. Abbiamo lanciato il minigioco eBayraktar».\n', 'Quali\n', 'sono ora i servizi digitali più richiesti dalla popolazione?\n', '«Di sicuro ci sono tutti i servizi per l’identificazione della persona attraverso i documenti digitali. In queste settimane abbiamo lanciato una nuova piattaforma per i documenti digitali: si chiama eDocument, funziona anche senza internet e permette di raccogliere i dati più importanti per i cittadini. C’è poi il portale ePidtrymka: qui invece i cittadini dai fronti più pericolosi della guerra possono chiedere assistenza statale con pochi click. In questi giorni abbiamo aperto anche un nuovo registro digitale dedicato agli imprenditori: al momento i cittadini ucraini hanno già aperto mille attività. L’ultimo servizio che abbiamo creato, sempre attraverso l’app Diia, permette ai cittadini di segnalare i danni causati dalla guerra alle loro proprietà e richiedere una compensazione da parte dello Stato».\n', 'Come\n', 'fate a difendere tutto questo sistema dagli attacchi hacker?\n', '«La\n', 'sicurezza informatica e la protezione dei dati in tempo di pace e in\n', 'tempo di guerra sono molto diverse. Non solo dobbiamo resistere a\n', 'numerosi attacchi DDoS e vari tentativi di sabotaggio, ma anche\n', 'garantire la sicurezza fisica dei registri governativi. Abbiamo\n', 'dovuto organizzare urgentemente una posizione sicura per i server e\n', 'per le strutture dove vengono conservati i backup. Questa forse è la\n', 'parte più difficile: garantire la disponibilità del servizio e la\n', 'migrazione dei dati in caso di emergenza. Ma finora abbiamo avuto\n', 'successo».\n', 'Come\n', 'è nata la strategia per fare pressione sulle Big Tech?\n', '«Fin dal primo giorno di guerra, ci siamo resi conto che dovevamo elaborare una strategia completamente nuova per contrastare l’aggressione militare russa. Una guerra moderna richiede soluzioni moderne. Questa è anche una guerra tra passato e futuro. Il passato è pieno di equipaggiamento militare, goffi carri armati e una propaganda fuori controllo. Il futuro è tutto sulla tecnologia. Per questo motivo una nuova strategia militare deve includere nuove soluzioni. È così che mi è venuta l’idea di un blocco digitale. Questa strategia di embargo punta a bloccare la Russia in ogni modo possibile. Credo alla fine la tecnologia vincerà la guerra».\n', 'Qual\n', 'è l’obiettivo di tutta questa campagna?\n', '«L’impatto\n', 'della guerra non deve essere avvertito solo dal governo russo ma\n', 'da ogni cittadino russo. Vogliamo che i russi si muovano e comincino\n', 'a protestare contro il regime di Putin perché sta uccidendo non solo\n', 'i bambini ucraini, ma anche l’economia russa. Ora il mondo è diviso\n', 'in bianco e nero. Siamo convinti che se un’azienda sceglie di\n', 'collaborare con la Federazione Russa, sceglie il lato oscuro e\n', 'supporta il sangue, la morte dei bambini e la distruzione causata dai\n', 'missili».\n', 'Con\n', 'quante aziende avete parlato per imporre questo blocco?\n', '«A dire il vero questa “diplomazia della Silicon Valley” è cominciata ben prima della guerra. Dall’inizio di questo governo abbiamo cercato ottenere per l’Ucraina servizi che fossero più personalizzati. Nel settembre 2021 ho partecipato a una visita molto importante negli Stati Uniti insieme al presidente Zelensky. Abbiamo incontrato molti Ceo delle migliori aziende di tecnologia del mondo e ora questi contatti ci hanno aiutato a imporre sanzioni alla Russia. Questo processo è stato avviato in modo rapido ed efficiente, visto che avevamo già stabilito creato un canale con Apple, Google e Meta. Ad oggi, abbiamo contattato più di 500 aziende di tecnologia».\n', 'Quali\n', 'sono stati i risultati? \n', '\n', '«Dipende\n', 'molto dalle aziende. Alcune hanno mostrato un sostegno e una\n', 'posizione significativa interrompendo tutti i tipi di operazioni in\n', 'Russia e donando somme di denaro enormi per sostenere l’esercito\n', 'ucraino o per far fronte ai bisogni umanitari. Altre aziende cercano\n', 'di rimanere invece in una “zona grigia”. Ad esempio hanno\n', 'dichiarando di aver interrotto le operazioni di esportazione e\n', 'importazione, annunciando ovunque di aver interrotto il commercio con\n', 'la Russia. Ma poi si è scoperto che vendono ancora prodotti lì. E\n', 'poi ci sono le aziende che cercano di ignorare tutto e rimanere in\n', 'silenzio il più possibile. Ma non è più il momento di tacere. Oggi\n', 'devi scegliere: o continui a finanziare gli omicidi dei bambini\n', 'ucraini o fai di tutto per fermarli».\n', 'Elon\n', 'Musk ha messo a disposizione la sua rete di satelliti Starlink per\n', 'mantenere la connessione dopo la vostra richiesta su Twitter. Come è\n', 'nata questa collaborazione?\n', '«Il nostro ministero era in dialogo con il team di SpaceX prima della guerra. Stavamo discutendo insieme di alcuni progetti. Quello che si è visto sui social è solo la punta dell’iceberg di un lungo lavoro cominciato prima della guerra».\n', 'Qual\n', 'è lo stato della connessione Internet in Ucraina?\n', '«La Russia sta distruggendo tutte le nostre infrastrutture per lasciare il territorio dell’Ucraina senza comunicazioni: l’obiettivo è cancellare la copertura di rete mobile, le trasmissioni radiofoniche e televisive. Ora la connessione internet è debole soprattutto nelle zone dove le operazioni militari sono più attive. Questo succede soprattutto nella regione di Kiev, in luoghi come Irpin, Bucha, Gostomel o Vorzel. A volte la connessione non riesce ad essere di alta qualità nemmeno a Kharkiv, Cherson e Chernihiv. A Melitopol invece la connessione è molto bassa. Ora tutti gli operatori statali per le telecomunicazioni stanno lavorando per mantenere il livello di connessione più alto possibile».\n', 'Chi\n', 'si occupa di riparare e tenere in funzione tutte queste strutture?\n', '«I nostri specialisti sono dei veri eroi. Riparano le infrastrutture danneggiate e ripristinano il segnale davvero in fretta. Molti lavorano anche sotto i bombardamenti. Alcuni di loro sono morti mentre portavano a termini i loro compiti. Oltre a tutto questo lavoro abbiamo fornito all’Ucraina la connessione Starlink in un modo che non si era mai visto prima. Migliaia di terminali Starlink operano dove ci sono problemi di connessione e in aree remote. Questa tecnologia aiuta a rimanere connessi a internet anche in situazioni specifiche, come nel caso di ospedali, infrastrutture strategiche o aziende che si occupano di tecnologia». \n', 'Un\n', 'fronte importante in questa guerra digitale è quello degli attacchi\n', 'hacker. Nei primi giorni di guerra avete aperto l’IT Army, un\n', 'progetto aperto a chiunque avesse competenze informatiche e volesse\n', 'contribuire ad attaccare la Russia.\n', '«È come ho già detto: la guerra moderna richiede soluzioni moderne. L’Ucraina è una terra di talenti digitali ed è un crimine non usarli. Nei primi giorni di guerra, ho ricevuto così tante offerte di aiuto dalle aziende IT che la mia casella di posta è quasi esplosa. Abbiamo deciso di rafforzare il nostro fronte informatico con i volontari. La Russia attacca le strutture del nostro governo dal 2014, prima di questa guerra noi non abbiamo mai risposto a questi attacchi. Ci siamo solo difesi. Dal 24 febbraio abbiamo iniziato ad attaccare anche noi».\n', 'I\n', 'volontari dell’IT Army sono migliaia: come li coordinate?\n', '«Non posso rivelare tutto. Alcuni obiettivo però sono pubblici e si possono vedere nella chat aperta di Telegram IT Army. Questo esercito porta avanti attacchi cyber e DDoS alle strutture informatiche di società commerciali russe (Gazprom, Lukoil), alle banche (Sberbank, VTB, Gazprombank) e anche ai portali del governo (Servizio Civile russo, Cremlino e Parlamento)».\n', 'Pensi che la Russia sia attrezzata per vincere una cyberwar?\n', '«Quello che so per certo e che posso condividere con voi è che la Russia subisce appieno l’impegno del nostro It Army. Penso che la nostra guerra cibernetica sia molto piu efficiente».\n', 'Come\n', 'sarà l’Ucraina tra un mese?\xad\n', '«Non voglio indovinare o fare previsioni su cosa accadrà tra una settimana o un mese. Io e la squadra del ministero, i volontari e l’Esercito continueremo a fare il nostro lavoro per avvicinarci alla vittoria. Sono abbastanza sicuro che vinceremo. Prima o dopo. Meglio prima».\n', 'Foto di copertina: Elaborazione grafica di Vincenzo Monaco']"
15,news-945357,"Depardieu deluso da Putin, il Cremlino: «Non sa neanche cos’è il Donbass, se vuole glielo spieghiamo»",https://www.open.online/2022/04/01/russia-putin-vs-depardieu,2022-04-01 16:30:00,"['Depardieu deluso da Putin, il Cremlino: «Non sa neanche cos’è il Donbass, se vuole glielo spieghiamo»\n', '\n', 'L’attore francese, che nove anni fa ha ottenuto la nazionalità russa, ha definito «folle» la deriva di Putin\n', 'Botta e risposta tra Gérard Depardieu e il Cremlino. L’attore francese, che nove anni fa ha ottenuto la nazionalità russa, ha duramente criticato l’invasione dell’Ucraina da parte delle forze di Mosca. In particolare ha parlato di una «folle deriva» da parte di Vladimir Putin, e definito il suo comportamento «inaccettabile». Pronta la replica del Cremlino, affidata alle parole del portavoce presidenziale Dmitry Peskov: «Penso che Depardieu non capisca quanto accade, perché non è totalmente immerso nell’attualità politica. Non sa cosa siano Donetsk e Lugansk, non sa dei bombardamenti sui civili. Se è necessario, siamo pronti a raccontarglielo e a spiegarglielo affinché capisca meglio. Se lo desidera». L’attacco di Depardieu a Putin ha fatto rumore, al punto che il deputato Sultan Khamzaev ha chiesto che gli venga ritirata la nazionalità russa.']"
16,news-945329,Roberta Metsola a Kiev parla al parlamento ucraino: «Qui per darvi speranza: il vostro coraggio ispira il mondo» – Il video,https://www.open.online/2022/04/01/guerra-ucraina-roberta-metsola-kiev-video,2022-04-01 16:12:00,"['Roberta Metsola a Kiev parla al parlamento ucraino: «Qui per darvi speranza: il vostro coraggio ispira il mondo» – Il video\n', '\n', 'La presidente del Parlamento europeo è la prima leader europea a raggiungere Kiev dallo scorso 24 febbraio, giorno dell’invasione russa\n', 'La presidente del Parlamento europeo, Roberta Metsola, ha incontrato a Kiev il primo ministro ucraino, Denys Shmyhal, ed è intervenuta alla Verchovna Rada, il parlamento ucraino. «Sono a Kiev per dare un messaggio di speranza», ha scritto la presidente dell’Europarlamento su Twitter. Quello di Metsola è stato: «un potente segnale di sostegno politico», ha scritto il premier Shmyhal che ha diffuso diverse immagini dell’incontro con la prima leader europea arrivata a Kiev dallo scorso 24 febbraio, cioè dal giorno in cui la Russia ha invaso l’Ucraina. Con la presidente dell’Europarlamento, il premier ucraino ha detto di aver: «discusso il rafforzamento delle sanzioni per fermare l’aggressore» russo. Il premier ha poi riferito che secondo Metsola l’Ucraina sarebbe totalmente pronta a fare il prossimo passo nel procedimento che potrebbe portare Kiev nell’Unione europea. Al parlamento ucraino, Metsola ha poi detto: «La resistenza e il coraggio degli ucraini hanno ispirato il mondo. Siamo con voi». Per il deputato ucraino Roman Hryshchuk, la Metsola ha compiuto: «un atto coraggioso» con il suo viaggio a sorpresa a Kiev: «Grazie per la vostra visita – ha scritto il parlamentare – questo è un messaggio importante per il mondo». In un breve discorso accanto al presidente del parlamento ucraino, Metsola ha lanciato un appello agli ucraini: «Cari amici ucraini, presto vi aiuteremo a ricostruire le vostre città e paesi. Continueremo a prenderci cura delle vostre famiglie che sono state costrette a fuggire, fino al loro sicuro ritorno»']"
17,news-945187,"Dopo lo stallo parte l’evacuazione di Mariupol, la Croce Rossa scorta bus e auto: in salvo 2 mila persone – Il video",https://www.open.online/2022/04/01/guerra-ucraina-evacuazione-mariupol-1-aprile-video,2022-04-01 13:51:00,"['Dopo lo stallo parte l’evacuazione di Mariupol, la Croce Rossa scorta bus e auto: in salvo 2 mila persone – Il video\n', '\n', 'Con il cessate il fuoco scattato nella città portuale ucraina, la Croce Rossa ha potuto far partire il primo convoglio umanitario fuori dalla città sotto assedio russo\n', 'È partita dopo ore di stallo l’evacuazione da Mariupol, con i primi 2mila civili che hanno potuto lasciare la città sotto l’assedio delle truppe russe. Sono diverse le auto private che si sono unite a 42 bus mostrate in un video mentre lasciano la città diffuso dal Consiglio comunale sul proprio canale Telegram. I mezzi sono scortati dalle auto della Croce Rossa, che già in mattinata aveva spiegato di essere riuscita a raggiungere la città, ma di non aver potuto portare con sé gli aiuti necessari per la popolazione rimasta bloccata. Impossibile per gli operatori della Croce Rossa fino a prima delle 11 in Italia poter dare il via libera alle evacuazioni, per via del ritardo con cui i comandi militari sul posto hanno recepito l’ordine del cessate il fuoco per le evacuazioni. Il convoglio umanitario è diretto a Zaporizhzhia, dove la Croce Rossa ha raggruppato buona parte degli aiuti umanitari. ']"
18,news-944943,La Russia vuole multare Wikipedia di 4 milioni di rubli per gli articoli sull’invasione dell’Ucraina,https://www.open.online/2022/04/01/russia-vs-wikipedia,2022-04-01 10:56:00,"['La Russia vuole multare Wikipedia di 4 milioni di rubli per gli articoli sull’invasione dell’Ucraina\n', '\n', ""Mosca contesta la pagina sulle vittime civili dell'”Operazione Speciale” \n"", 'La Russia vuole multare Wikipedia per gli articoli sull’invasione dell’Ucraina. Roskomnadzor, l’ente russo regolatore dei media, ha chiesto alla piattaforma di rimuovere “informazioni imprecise su un’operazione militare speciale della Federazione Russa in Ucraina finalizzata alla disinformazione degli utenti russi”, minacciandola di chiederle 4 milioni di rubli di danni, pari a quasi 44 mila euro. All’inizio di marzo Mosca aveva già minacciato di bloccare l’enciclopedia libera, a causa di quello che si trova scritto nella pagina “Invasione della Russia in Ucraina”, perché le informazioni sulle vittime civili secondo i russi sono imprecise. La Wikimedia Foundation aveva risposto che non si sarebbe fatta intimidire. L’11 marzo Mark Bernstein, blogger ed editor di Wikipedia in russo, è stato arrestato dalla polizia bielorussa con l’accusa di aver violato la legge di Mosca sulle fake news approvata dalla Duma in quei giorni, contempla multe e carcere fino a 15 anni. ']"
19,news-944909,"Di Maio: «Sequestrati 900 milioni di euro agli oligarchi, Italia pronta a farsi garante della pace»",https://www.open.online/2022/04/01/guerra-russia-di-maio-sequestri-oligarchi,2022-04-01 10:11:00,"['Di Maio: «Sequestrati 900 milioni di euro agli oligarchi, Italia pronta a farsi garante della pace»\n', '\n', 'Il ministro degli Esteri: sul gas ci vuole una soluzione europea \n', 'Il ministro degli Esteri Luigi Di Maio ha detto in un’intervista alla Bild che i sequestri nei confronti degli oligarchi russi in Italia ammontano a 900 milioni di euro: «Adempiamo con rigore ai nostri obblighi internazionali sulle sanzioni e quindi anche sui sequestri delle proprietà in Italia delle persone listate, che non si limitano ai beni mobili. Ad oggi parliamo di un valore complessivo che si aggira intorno ai 900 milioni di euro». Per il ministro l’Italia è pronta a un ruolo di neutralità sulla crisi ucraina: «Come ho avuto modo di confermare alla ministra Baerbock in occasione del nostro incontro martedì, l’Italia è disponibile a contribuire agli sforzi negoziali in atto, nel ruolo di garante in possibili soluzioni di neutralità per l’Ucraina e offrendo la propria esperienza in tema di modelli di tutela delle minoranze». \n', 'Ma per Di Maio è anche necessario muoversi per far fronte alla crisi energetica: «Siamo molto attenti all’incremento del prezzo dell’energia e alla disponibilità delle materie prime. Dobbiamo muoverci con rapidità e decisione per difendere il potere d’acquisto delle famiglie e la competitività delle nostre imprese». Infine, l’esponente del M5s ha detto che l’Europa deve fare la sua parte: «Alla luce del mutato contesto geopolitico e delle nostre priorità condivise in materia di clima, energia e difesa sarà fondamentale raggiungere un ampio accordo e sono convinto che vi siano tutti i presupposti per farlo nel pieno rispetto delle rispettive sensibilità nazionali – ha affermato – Spero che ciò avvenga già nei prossimi mesi, in linea con gli auspici della Commissione europea».']"
20,news-944831,Una Z sulla porta del prof italiano a Mosca. La denuncia di Vincent Ligorio: «Fa male. Dopo 11 anni andrò via da qui»,https://www.open.online/2022/04/01/russia-intimidazione-prof-italiano,2022-04-01 08:50:00,"['Una Z sulla porta del prof italiano a Mosca. La denuncia di Vincent Ligorio: «Fa male. Dopo 11 anni andrò via da qui»\n', '\n', 'Non è la prima volta che accade: il 25 marzo gli avevano lasciato anche un limone attaccato con del nastro adesivo\n', '«Oggi sono tornati. Psicologicamente non è facile. Sicuramente dopo 11 anni dovrò andare via da quella che ho definito casa». A scriverlo è Vincent Ligorio, 35 anni, professore associato presso l’Accademia presidenziale russa dell’Economia nazionale e della pubblica amministrazione. Ligorio – che è anche vice rettore per le relazioni internazionali all‘University of Psichoanalysis di Mosca – in un primo momento aveva detto che non avrebbe voluto lasciare Mosca, dove risiede con la famiglia. Ora, alla luce di un nuovo atto intimidatorio, potrebbe mollare tutto per tornare nella sua città di origine, Brindisi. Restare in Russia potrebbe non essere più sicuro. Ieri, 31 marzo, infatti, ha denunciato su Twitter, con tanto di foto in cui si vede disegnata una Z dietro la sua porta, l’ennesimo attacco: «Lo hanno fatto in modo più artistico. Oggi fa più male anche per altre cose che ho ricevuto in questi giorni». Il simbolo della Z, dal primo attacco russo, è un richiamo alla lettera impressa sui mezzi dell’esercito di Putin che il 24 febbraio ha invaso l’Ucraina. \n', 'Per Ligorio, dunque, non è la prima volta. Il docente universitario, che abita in Russia da ben 11 anni e che adesso non sa più cosa fare, è già stato oggetto di intimidazioni. L’ultima risale al 25 marzo quando, sempre dietro la porta del suo appartamento, gli era stato lasciato un foglio bianco con la lettera Z e persino un limone, interpretato in questo caso come un invito a stare zitto. Forse qualcuno potrebbe non aver apprezzato le sue interviste, rilasciate ai media italiani, o i suoi numerosi tweet sulla situazione che stanno vivendo i russi, ma anche tutti gli stranieri (compresi gli italiani), rimasti in Russia dopo le sanzioni dell’Occidente e dopo la guerra scatenata in Ucraina che ha, di fatto, isolato il Paese guidato da Vladimir Putin.']"
21,news-944825,La gioia degli abitanti di Chernihiv per i soldati ucraini venuti a liberarli: «Vi stavamo aspettando» – Il video,https://www.open.online/2022/04/01/guerra-russia-ucraina-chernihiv-liberata-video,2022-04-01 08:17:00,"['La gioia degli abitanti di Chernihiv per i soldati ucraini venuti a liberarli: «Vi stavamo aspettando» – Il video\n', '\n', 'La cittadina continua ad essere oggetto dei raid degli aerei russi \n', 'In questo video pubblicato dal media Nexta si vedono gli abitanti della regione di Chenihiv che ringraziano i soldati ucraini giunti a liberarli dopo i giorni dell’occupazione da parte della Russia. «Vi stavamo aspettando…», dicono alcuni passando frutta e verdura ai soldati. La cittadina, insieme a Kiev, continua ad essere oggetto dei raid russi nonostante l’annuncio del ritiro dalla regione da parte di Mosca. Ieri era stato bombardato un convoglio di bus nella zona. ']"
22,news-944789,"I soldati russi che rifiutano di combattere in Ucraina: «Non è una guerra, è un'”Operazione speciale”»",https://www.open.online/2022/04/01/guerra-russia-ucraina-soldati-russi-rifiuto,2022-04-01 06:06:00,"[""I soldati russi che rifiutano di combattere in Ucraina: «Non è una guerra, è un'”Operazione speciale”»\n"", '\n', 'Dodici ufficiali della Rosgvardia di Krasnodar si sono rifiutati di partire per Kiev. Sono stati licenziati. E oggi vanno in tribunale per farsi dare ragione \n', ""Dodici ufficiali della Guardia Nazionale di Krasnodar hanno ricevuto l’ordine di andare a combattere in Ucraina. Ma hanno detto no. E oggi, difesi dall’avvocato Mikhail Benyash, hanno impugnato il licenziamento arrivato da Mosca in risposta al rifiuto di obbedire agli ordini. La storia l’ha raccontata per prima la rivista Meduza, uno dei pochi media indipendenti della Russia. E la motivazione illustrata non fa una grinza: quella nei confronti di Kiev non è una guerra, ma un'”operazione speciale” come l’ha definita lo stesso Vladimir Putin. Quindi gli ordini di andare in guerra non valgono. \n"", 'La causa contro Putin \n', 'Benyash racconta che il 25 febbraio la Rosgvardia, ovvero la Guardia Nazionale Russia, ha ordinato di andare in territorio ucraino mentre stavano partecipando a un’esercitazione in Crimea. Quando loro si sono rifiutati è partito un procedimento disciplinare e il primo marzo hanno ricevuto la lettera di licenziamento per non aver obbedito agli ordini. «In caso di conflitto armato o situazione di emergenza i termini contrattuali possono essere modificati unilateralmente per un massimo di sei mesi», spiega Benyash. «Ma qui non ci sono conflitti armati o guerra, ma soltanto un’”operazione militare speciale”. La legge non dice nulla a riguardo». Se le stesse autorità russe si rifiutano di definirlo un conflitto armato, allora non è una guerra e non possono arrivare ordini. Si può partire come volontari ma non si può essere costretti, è il ragionamento. «E se invece è una guerra, allora chi l’ha iniziata? Nessuno vuole rispondere a questa domanda, purtroppo». \n', 'Nel colloquio con Vladimir Sevrinovsky l’avvocato sostiene che i russi stanno rifiutando “in massa” di partecipare alle Operazioni Speciali di Putin. E ora, grazie a questa causa, sapranno che c’è una base legale per farlo. In molti non si muovono perché sono spaventati da quello che si potrebbe dire di loro quando le storie finiranno sui media. Li spaventano con accuse di tradimento della patria. «Sento storie di rifiuti a partire che arrivano dalla Siberia al Caucaso settentrionale», sostiene Benyash, «ho ricevuto 200 richieste in tutto. Ma molti si rivolgono a me in rappresentanza di un gruppo. Vengono da me perché la gente non vuole uccidere o essere uccisa. Quando sono stati assunti, le regole d’ingaggio erano diverse. Per quanto riguarda la Rosgvardia, chi è coscritto non ha ricevuto preparazione militare. Questi ragazzi non possono sparare missili terra-aria, non possono portare in giro carri armati. Cosa gli succederebbe se incontrassero un esercito addestrato?». \n', 'Non uccidere non è un crimine\n', 'Secondo l’avvocato rifiutarsi di uccidere non è un crimine: «Non è una vergogna, è giusto. Se qualcuno risponde di no a un ordine di uccidere qualcuno, può contare sulla nostra protezione». Poi rivela di aver ricevuto a sua volta pressioni: «Due settimane fa hanno buttato giù la porta di casa mia. Dovresti vedere cosa c’era in casa. È come se fosse passato di lì un ippopotamo». E non finisce qui. Repubblica, che ha raccontato oggi la storia della Guardia Nazionale di Krasnodar, fa sapere che il team di Alexei Navalny ha diffuso l’audio di un colloquio tra truppe russe intercettato forse in Ucraina. E che testimonia il rifiuto di andare a combattere da parte delle forze speciali russe a Irkutsk, Omsk e Novosibirsk. Anche loro hanno ricevuto dai superiori accuse di vigliaccheria e tradimento. \n', 'E ieri l’Ufficio delle comunicazioni strategiche delle forze armate dell’Ucraina ha sostenuto che i soldati dell’Ossezia del Sud hanno rifiutato di entrare in guerra al fianco della Russia contro l’Ucraina Pochi giorni fa quasi tutto il personale di uno dei gruppi tattici del battaglione (due compagnie di fucili motorizzati e una batteria di mortai) della 4a base militare delle forze armate russe (unità militare 66431 Tshinval, Ossezia del Sud), si è rifiutato di «partecipare all’aggressione militare contro l’Ucraina». Quasi tutti gli abitanti della regione hanno passaporto russo. Per l’Ossezia Mosca vuole un referendum per l’annessione dell’intero territorio alla Russia. Potrebbe tenersi già a maggio o a giugno. \n', '1.000 altri soldati pronti alle cause\n', ""Il Financial Times aggiunge che nel frattempo sono arrivati a un migliaio i soldati che hanno contattato l’avvocato Benyash per farsi patrocinare cause contro lo stato russo. La Rosgvardia, considerata in Russia come l’esercito personale di Putin, interviene spesso a Mosca durante le proteste di piazza. Ed è considerato lo spauracchio degli oppositori. Ma alcuni video hanno mostrato i veicoli targati Guardia Nazionale anche in Ucraina. Spesso abbandonati o rimasti senza benzina. Mercoledì lo stesso Putin ha conferito onoreficenze ai membri della Guardia che si sono distinti sul campo durante l'”Operazione Speciale”. Intanto però nove delle 12 guardie patrocinate da Benyash hanno ritirato la causa dopo aver ricevuto pressioni. \n"", 'Foto copertina: Sergey Malgavko/Meduza']"
23,news-944767,"Zelensky se la prende con i traditori: «Rimossi due ufficiali, tutti saranno puniti» – Il video",https://www.open.online/2022/04/01/guerra-russia-ucraina-zelensky-traditori-video,2022-04-01 04:29:00,"['Zelensky se la prende con i traditori: «Rimossi due ufficiali, tutti saranno puniti» – Il video\n', '\n', 'Il presidente dell’Ucraina ha licenziato due alti funzionari e messo in guardia: presto l’attacco della Russia a Mariupol \n', 'Il presidente dell’Ucraina Volodymyr Zelensky, nell suo ultimo video trasmesso durante la notte e pubblicato su Facebook ha dichiarato di aver licenziato due alti funzionari della sicurezza ucraina, definendoli «traditori». «Oggi una nuova decisione è stata presa a proposito degli anti-eroi. Non ho tempo di occuparmi di tutti i traditori, ma un po’ alla volta saranno tutti puniti», ha detto Zelensky, che ha fatto i nomi dell’ex capo della Sicurezza interna, Andriy Naumov, e dell’ex responsabile del servizio di sicurezza nella regione di Khershon, Serhiy Krivoruchko. «Coloro che infrangono il giuramento di fedeltà al popolo ucraino…verranno inevitabilmente privati dei loro gradi militari», ha aggiunto il leader ucraino, senza specificare nulla sulle accuse ai due ufficiali. Zelensky ha anche detto che la Russia sta ammassando truppe a Mariupol: «Ci saranno battaglie e noi dobbiamo ancora percorrere un sentiero molto difficile per ottenere tutto ciò che vogliamo». La Russia in serata ha dichiarato che domani sarà aperto un corridoio umanitario dalle 10 locali (le 9 italiane) per evacuare i civili dalla città. ']"
24,news-944701,"Chi era Edy Ongaro, il foreign fighter veneto morto in Donbass che combatteva con i filo-russi contro Kiev – Il video",https://www.open.online/2022/04/01/guerra-ucraina-chi-era-edy-ongaro-italiano-morto-donbass-combatteva-con-filo-russi,2022-04-01 00:43:00,"['Chi era Edy Ongaro, il foreign fighter veneto morto in Donbass che combatteva con i filo-russi contro Kiev – Il video\n', '\n', 'Il miliziano era originario di Portogruaro, aveva 46 anni e dal 2015 si era unito alla brigata Prizrak contro l’esercito ucraino\n', 'Edy Ongaro, il foreign fighter italiano morto il 30 marzo nel Donbass, dal 2015 combatteva con le forze separatiste che appoggiano\xa0Putin\xa0in ottica anti–Ucraina. Il miliziano era originario di Portogruaro, in provincia di Venezia, e aveva deciso di raggiungere la regione dell’Ucraina per unirsi alle forze filo-russe contro Kiev. La scelta di arruolarsi tra le milizie separatiste filo-russe, come dichiarato in alcune interviste passate, era legata «al rispetto verso se stessi e verso gli altri: questo dovrebbe portare molte persone, soprattutto per chi come me era in condizioni deplorevoli, scandalose, per uno Stato che si dice civile». Ongaro, prima di lasciare l’Italia per arruolarsi con le milizie separatiste filorusse, aveva avuto una vita non priva di difficoltà, così come confermato dal Collettivo Stella Rossa che, nel comunicato della sua morte, lo ha definito «un Compagno puro e coraggioso, ma fragile» e che «in Italia aveva commesso degli errori». Prima di arruolarsi, Ongaro era disoccupato, e nel 2015 era rimasto coinvolto in un’aggressione contro un barista. Poi il viaggio in Spagna, durato tre anni, dove il 46enne diceva di aver «imparato molto sulla sulla guerra civile spagnola». Successivamente, nel 2015, la scelta del Donbass, con la decisione di arruolarsi nella brigata Prizrak, l’esercito dei foreign fighters provenienti da tutta Europa per combattere contro l’esercito ucraino. \n', 'La decisione di Edy Ongaro di arruolarsi con le milizie filo-russe\n', '«Mi chiamo Edy Ongaro, nome di battaglia “Bozambo”, vengo dalla provincia di Venezia, Giussago di Portogruaro, un piccolo paesino come tanti in mezzo alla campagna», raccontava il 46enne in un’intervista. «Con molto orgoglio e molto onore posso dire di essere parte della Prizrak, questo battaglione internazionalista, in cui mi sento dal primo momento tra compagni e compagne. In ogni Stato, in ogni parte del globo c’è qualche minoranza, qualche etnia che viene calpestata e allora bisogna reagire. La sana ribellione che ci hanno insegnato i nostri nonni nella Resistenza è giusto che venga usata». «Non mi sento patriota – spiegava ancora Ongaro -. Sono internazionalista, e sono vicino agli esseri umani, i poveri, sono vicino a chi è\xa0uguale a me. Io liberamente, non avendo nessun peso sulle spalle, penso che finché\xa0il sangue scorrerà\xa0da qui non uscirò\xa0mai: la mia scelta è\xa0di restare qui. Sto cercando di avere la cittadinanza in queste repubbliche che sento sempre più mie», spiegava. \n', '«Qui – raccontava ancora – ci sono tanti volontari: ci sono manager moscoviti e muratori, hanno mollato tutto e sono venuti a combattere contro il fascismo. Io non chiedo a nessuno di fare l’eroe, ma il rispetto verso se stessi dovrebbe portare qui (nel Donbass, ndr) molte persone. Se potete, venite qua». E anche all’esplosione del conflitto oltre le regioni indipendentiste al confine tra Ucraina e Russia, Ongaro sui social ha apertamente supportato e sostenuto la decisione del presidente russo Vladimir Putin di invadere e attaccare Kiev, sostenendo la guerra per «smilitarizzare e de-nazificare» l’Ucraina. ']"
25,news-944663,"Guerra Ucraina, morto il miliziano italiano Edy Ongaro: «È stato colpito da una bomba a mano»",https://www.open.online/2022/03/31/guerra-ucraina-donbass-morto-italiano-edy-ongaro-colpito-bomba-mano,2022-03-31 23:39:00,"['Guerra Ucraina, morto il miliziano italiano Edy Ongaro: «È stato colpito da una bomba a mano»\n', '\n', 'Il 46enne di Portogruaro combatteva con i separatisti russi dal 2015 con il nome di “Bozambo”\n', 'Edy Ongaro, 46enne di Portogruaro e combattente con le forze separatiste del Donbass che appoggiano Putin in ottica anti–Ucraina, è morto ieri, 30 marzo, nel villaggio di Adveedka, a Nord di Donetsk. La notizia è stata resa nota oggi, 31 marzo, con un post su Facebook dal Collettivo Stella Rossa Nordest, ed è\xa0stata confermata all’agenzia Ansa da Massimo Pin, amico di Ongaro, in contatto con esponenti della “Carovana antifascista” che si trova nell’Oblast. «Purtroppo è\xa0vero – afferma Pin -. I compagni in Donbass sono stati informati della morte di Edy da ufficiali della milizia popolare di cui faceva parte. Prima di comunicarlo abbiamo\xa0informato il padre e il fratello». Nel post del Collettivo si legge: «Dalle prime informazioni ricevute sappiamo che si trovava in trincea con altri soldati quando è caduta una bomba a mano lanciata dal nemico. Edy si è gettato sull’ordigno facendo una barriera con il suo corpo. Si è immolato eroicamente per salvare la vita ai suoi compagni. Edy era nato 46 anni fa a Portogruaro, Venezia, raggiunto il Donbass nel 2015 non lo aveva più lasciato. Era un compagno coraggioso ma fragile ed in Italia aveva commesso degli errori. In Donbass ha trovato il suo riscatto, dedicando tutta la sua vita alla difesa dei deboli e alla lotta contro gli oppressori. Ha servito per anni nelle fila di diversi corpi delle milizie popolari del Donbass fino alla fine dei suoi giorni».']"
26,news-944161,Zelensky si trovava in Polonia? La teoria del complotto sulla presa di corrente (e un pessimo fotogramma),https://www.open.online/2022/03/31/zelensky-polonia-teoria-complotto-presa-corrente,2022-03-31 23:04:00,"['Zelensky si trovava in Polonia? La teoria del complotto sulla presa di corrente (e un pessimo fotogramma)\n', '\n', 'Tutto nasce da un fotogramma sgranato prelevato dal video che ritrae il presidente ucraino in visita in un ospedale. Bastava controllare l’originale per smentire la teoria\n', 'Alcune immagini che ritraggono il presidente ucraino Volodymyr Zelensky\xa0in un ospedale sono finite nel mirino dei complottisti: nella foto si intravede infatti una presa di corrente la cui forma ha fatto insorgere in loro sospetti sul fatto che il presidente non si trovasse in Ucraina, ma in Polonia. Questa teoria del complotto non può definirsi fondata, vediamo perché.\n', 'Analisi\n', 'Ecco uno dei post pubblicati via Facebook il 21 marzo 2022:\n', 'Diversi account si sono chiesti perché, nell’ospedale ucraino visitato da #Zelensky il 17 marzo, le prese di corrente sembrino di tipo E, quando in #Ucraina sono C o F. Alcuni sostengono che Zelensky ( L eroe che ha già lasciato L Ucraina ) sia in Polonia, dove viene utilizzata la E.\n', 'Il testo risulta un copia incolla di un tweet pubblicato dall’utente @Pierorezzacapa lo scorso 21 marzo 2022:\n', 'L’immagine utilizzata per la teoria è decisamente sgranata e non permette una corretta verifica di quanto riportato dagli utenti. La riportiamo di seguito.\n', 'Il fotogramma proviene da un video a bassa risoluzione, se non addirittura da un altro fotogramma diffuso sui social che ha perso risoluzione tra una condivisione e l’altra. Attraverso il video pubblicato dall’account Facebook ufficiale di Zelensky è possibile recuperare un’immagine migliore.\n', 'Come possiamo notare dal confronto sopra riportato, risulta mancante un elemento tipico della presa di tipo E (segnato con la X rossa nell’immagine).\n', 'L’immagine diffusa nei post social riporta solo una delle due visite svolte da Zelensky presso lo stesso ospedale. Il fotogramma usato per la teoria del complotto riguarda il secondo incontro, mentre il primo è quello dedicato alla famiglia Vlasenko vittima dei colpi d’arma da fuoco dei soldati russi.\n', 'La giovane ritratta nella foto con Zelensky si chiama Katya, di appena 16 anni. La loro storia viene riportata in un articolo di Tsn.ua del 16 marzo 2022. \n', 'Il padre Roman Vlasenko racconta del bombardamento che aveva colpito il villaggio di Vorzel, mostrando la foto della loro abitazione colpita dai soldati russi. In un momento di calma apparente, e non notando militari nei paraggi, decisero di scappare verso Irpin. Durante il tragitto, l’intera famiglia si è trovata sotto i colpi d’arma da fuoco dei soldati russi. Durante la fuga sono rimasti feriti la moglie Tatyana e la giovane figlia, che aveva usato il suo corpo per proteggere il fratello minore di 8 anni. Fermati dai militari, solo dopo una discussione accesa con Roman hanno prestato un primo soccorso alle due donne per poi lasciarli scappare presso l’ospedale più vicino con l’aiuto di un amico che si trovava nelle vicinanze. Il 7 marzo, attraverso un post Facebook, Roman riporta l’intera situazione di salute della figlia, tra articolazioni perforate e difficoltà respiratorie.\n', 'Zelensky, durante la sua visita alla famiglia, aveva consegnato alle due donne un mazzo di fiori. Lo stesso mazzo presente nelle foto istituzionali viene ripreso in una foto pubblicata dalla moglie di Roman, Tatyana, attraverso un suo post Facebook del 17 marzo 2022 nel tardo pomeriggio. Nel post fa riferimento proprio all’incontro avvenuto in giornata con Zelensky.\n', 'In un post del 29 marzo 2022, Tatyana ringrazia gli operatori sanitari dell’ospedale militare di Irpin. Nell’immagine condivisa troviamo lei con il mazzo di fiori donato da Zelensky e i medici presenti nelle foto e nei video diffusi dalla presidenza ucraina.\n', 'In alcuni fotogrammi precedenti, Zelensky entra in un corridoio accompagnato dalla dottoressa che posa vicino a Tatyana nella foto sopra riportata. In alto a sinistra è possibile leggere la scritta «reparto» in ucraino («Відділення»).\n', 'In una delle foto pubblicate dal sito della presidenza troviamo lo stesso cartello con la scritta completa: «reparto endoscopico» («Ендоскопічне Відділення»).\n', 'I due incontri potrebbero essere avvenuti in due giornate diverse? Verifichiamolo analizzando i metadati delle foto ad alta risoluzione pubblicate dal sito della presidenza ucraina, in particolare quella dell’uomo disteso nel letto accanto alla presa di corrente usata per diffondere la teoria del viaggio in Polonia (link all’originale qui): scattata il 17 marzo 2022 alle 14:30 ora locale.\n', 'Conclusioni\n', 'Per quanto verificato, la foto della presa di corrente diffusa sui social non dimostra affatto che Zelensky si trovasse in Polonia. Un’immagine a più alta risoluzione chiarisce che la presa è quella tipicamente usata in Ucraina. Il Presidente aveva fatto visita a una famiglia sopravvissuta a un agguato russo e ai soldati presso l’ospedale militare di Irpin.']"
27,news-940911,"Ucraina, Draghi sente Scholz su gas e sanzioni: «L’Ue sia compatta contro Putin». Mosca annuncia nuovi corridoi umanitari da Mariupol",https://www.open.online/2022/03/31/guerra-ucraina-31-marzo,2022-03-31 23:00:00,"['Ucraina, Draghi sente Scholz su gas e sanzioni: «L’Ue sia compatta contro Putin». Mosca annuncia nuovi corridoi umanitari da Mariupol\n', '\n', 'Il Regno Unito e la Germania annunciano nuove misure contro la Russia. Attesa per la ripresa dei colloqui di pace\n', 'Le forze armate ucraine si preparano a fronteggiare gli attacchi della Russia nell’est del paese, mentre Mosca ricostituisce le sue truppe dopo la battuta d’arresto subita a Kiev. A Mariupol, intanto, proseguirebbero gli attacchi russi nonostante la proposta di un cessate il fuoco arrivata ieri da Mosca. La tensione resta elevata anche nel resto del Paese, con la Nato che ha smentito un ritiro delle truppe russe. Una forte esplosione è stata avvertita nel pomeriggio nella capitale. \n', '22.40 – La presidente del Parlamento Ue in viaggio verso Kiev\n', 'La presidente del Parlamento europeo, Roberta Metsola, è in viaggio verso Kiev. Lo ha reso noto Metsola stessa in un tweet: «In viaggio verso Kyiv». \n', '21.50 – Telefonata Scholz-Biden\n', 'Telefonata tra il premier Mario Draghi e il cancelliere tedesco Olaf Scholz: i due leader, come spiega Palazzo Chigi, si sono confrontati sul tema delle sanzioni alla Russa e sui recenti sviluppi in merito alle importazioni di gas. Draghi e Scholz hanno concordato si sono detti d’accordo sul proseguire con le sanzioni e sull’importanza di mantenere un approccio unitario a livello europeo.\n', '21.15 –\xa0Usa: «Vogliamo il rispetto dei confini ucraini come prima della guerra»\n', '«Noi vogliamo che la sovranità\xa0dell’Ucraina e i suoi confini siano rispettati come prima della\xa0fine di febbraio», quando Mosca ha lanciato la sua invasione: lo\xa0ha detto il portavoce del Pentagono John Kirby a Fox News.\n', '21.00 – Mosca annuncia nuovi corridoi umanitari da Mariupol\n', 'Il ministero della Difesa russo\xa0Sergei Shoigu ha annunciato per domani mattina nuovi corridoi umanitari per le evacuazioni da Mariupol, spiegando che sono stati decisi dopo un «appello personale» al presidente russo Vladimir Putin dei leader di Francia e Germania, Macron e Scholz. Le evacuazioni, si aggiunge, devono coinvolgere l’Alto commissariato dell’Onu per i rifugiati (Unhcr) e la Croce Rossa internazionale. Lo riporta l’agenzia russa Interfax. Secondo quanto annunciato da Mosca, i corridoi umanitari saranno aperti alle 10 locali (le 9 in Italia) in direzione di Zaporizhzhya, a condizione che Kiev confermi per iscritto entro le 6 del mattino il suo impegno a realizzarli. In tal caso, aggiunge la Difesa russa, dalle 9 Mosca e Kiev potrebbero aprire un canale informativo per garantire la sicurezza delle evacuazioni, attuando così «un vero cessate il fuoco».\n', '20.40 – Nuova telefonata Zelensky – Erdogan: «Abbiamo concordato nuovi passi verso la pace»\n', '«Ho avuto un’altra conversazione con un vero amico dell’Ucraina, il presidente della Turchia Recep Tayyip Erdogan. Ho notato l’alto livello di organizzazione dei negoziati delle delegazioni a Istanbul. Abbiamo concordato ulteriori passi verso la pace». Lo ha scritto su Twitter il presidente ucraino Volodymyr Zelensky riguardo alla telefonata odierna con il presidente turco, ringraziandolo «per la prontezza della Turchia a diventare garante della sicurezza del nostro Stato».\n', '20.08 – Biden commenta le decisioni di Mosca\n', '«Putin sembra isolato, pare che abbia licenziato alcuni dei suoi consiglieri», ha detto il presidente americano Joe Biden annunciando che sarà sbloccato 1 milione di barili di petrolio al giorno dalle riserve strategiche Usa. «La guerra di Putin ha un costo anche per gli Stati Uniti e gli alleati in tutto il mondo». \n', '20.00 – L’Ue: «Putin ha chiesto aiuto a Xi»\n', 'Mosca ha presentato «delle richieste di aiuto finanziario alla Cina» ma per ora non è stato notato «nessun movimento» in risposta. È l’analisi, a quanto si apprende, stilata a Bruxelles alla vigilia del summit di domani tra i presidenti Ursula von der Leyen e Charles Michel con il leader cinese Xi Jinping.\n', '19.00 – Alle 21 telefonata Draghi-Scholz\n', 'Il presidente del Consiglio, Mario Draghi, avrà oggi alle 21 una telefonata con il Cancelliere tedesco Olaf Scholz. Secondo quanto comunica Palazzo Chigi, l’Italia applicherà le linee concordate a livello europeo, ma al momento «non c’è ancora un’interpretazione finale del provvedimento annunciato da Putin». È quanto si apprende da fonti di Palazzo Chigi che spiegano che la Commissione europea sta studiando in queste ore i vari aspetti interpretativi delle misure del Cremlino e che al momento i pagamenti si possono continuare a effettuare in euro e in rubli. Intanto in serata il premier Mario Draghi sentirà, ricordano le stesse fonti, il cancellerie tedesco Scholz\n', '18.15 – Fonti Parlamento Europeo: «La Cina non aiuti Russia ad aggirare le sanzioni»\n', 'L’Unione europea «deve convincere la Cina a non aiutare la Russia ad aggirare le sanzioni» e a «utilizzare tutta la sua influenza su Mosca per arrivare a un cessate il fuoco immediato e all’evacuazione in sicurezza dei civili». È quanto sottolineato da fonti dell’Europarlamento alla vigilia del vertice Ue-Cina. Inoltre, secondo le stesse fonti, «il vertice dovrebbe essere l’occasione per ricordare a Pechino, alla luce dell’importanza dei suoi legami economici con l’Ue e gli Usa, il ruolo e la responsabilità che ha nel favorire la stabilità globale».\n', '18.00 – Mosca:\xa0«Ulteriori azioni ostili dell’Ue avranno risposte dure»\n', '«Confermiamo che qualsiasi ulteriore azione ostile da parte dell’Ue e dei suoi Stati membri incontrerà inevitabilmente una dura risposta». Lo rende noto il ministero degli Esteri russo, Sergej Viktorovič Lavrov, secondo quanto riportato dall’agenzia russa Tass.\n', '17.40 –\xa0Kiev:\xa0«Mosca ha esaurito il suo potenziale offensivo sulla capitale»\n', 'La Russia ha «quasi esaurito» la propria capacità offensiva nei dintorni di Kiev. Lo ha dichiarato il vice capo di stato maggiore dell’esercito ucraino, Oleksandr Hruzevych, secondo quanto riportato dall’agenzia Reuters. «Il nemico ha quasi esaurito il suo potenziale offensivo, ma le forze che rimangono intorno a Kiev non sono piccole», ha spiegato Hruzevych, secondo il quale Mosca intende cambiare tattica, concentrandosi sugli attacchi dalla lunga distanza e limitando gli scontri diretti.\n', '17.20 Mosca vieta l’ingresso in Russia ai leader Ue\n', 'In risposta alle sanzioni contro la Russia, Mosca ha annunciato che vieterà l’ingresso ai leader europei nel Paese. Lo ha annunciato il ministero degli Esteri russa, lo riporta la Tass.\n', '17.00 – I russi abbattono un convoglio di volontari a Chernihiv\n', 'Le truppe russe hanno abbattuto un convoglio di autobus con volontari vicino a Chernihiv, nel nord di Kiev. Lo ha annunciato la commissaria per i diritti umani di Verkhovna Rada Lyudmila Denisova su Facebook, come riporta Unian. «Cinque autobus sono finiti sotto il fuoco nemico quando hanno cercato di entrare nella città assediata per evacuare le persone. Sull’autobus c’erano solo volontari civili». Una vittima e quattro feriti gravi.\n', '16.00 – Berlino annuncia nuove sanzioni contro Mosca\n', 'Il vicecancelliere tedesco Robert Habeck ha annunciato che ci saranno nuove sanzioni alla Russia, parlando a margine del colloquio con il collega francese Bruno Le Maire: «Le sanzioni dell’ultimo pacchetto non saranno le ultime».\n', '«Abbiamo guardato i contratti, c’è scritto che si paga in euro. E ho chiarito nella telefonata che rimarrà così», ha detto il cancelliere tedesco Olaf Scholz. «Le imprese potranno pagare, vorranno pagare e pagheranno in euro»\n', '15.00 – Erdogan lavora a un incontro Putin-Zelensky \n', 'Il presidente russo Erdogan ha dichiarato: «Ho intenzione di tenere nuovi colloqui con i presidenti Vladimir Putin e Vladimir Zelensky. Il nostro obiettivo è organizzare un incontro dei leader di Russia e Ucraina il prima possibile. Lo dirò chiaramente a entrambi. Siamo pronti a fornire la piattaforma necessaria. Sulla base della fiducia che Putin e Zelensky hanno nella Turchia, spero che saremo in grado di concordare una data dell’incontro». \n', '13.45 – Kiev: «Nessun cessate il fuoco a Mariupol»\n', 'Secondo la vicepremier ucraina con delega alla Reintegrazione dei Territori Occupati, Iryna Vereshchuk, «non c’è un cessate il fuoco a Mariupol, la città è ancora sotto attacco. Il cessate il fuoco riguarda i corridoi umanitari, il segmento che va da Berdyansk a Zaporizhzhia».\n', '13.30 – La Nato avverte: «Nessun ritiro delle truppe russe, presto nuovi attacchi»\n', 'Il segretario generale della Nato Jens Stoltenberg ha avvertito che Mosca «non si sta ritirando, ma anzi vuole rafforzare la sua operazione militare in Donbass e mantenere la sua pressione su Kiev. Ci possiamo dunque aspettare altre azioni militari e ancora più sofferenza»\n', '13.15 – Russia, emanato l’ordine sui pagamenti per il gas dai «Paesi ostili»\n', 'Mosca ha emanato l’ordine sulle misure per convertire in rubli i pagamenti per le esportazioni di gas verso i «Paesi ostili». L’ordine è rivolto al governo, alla Banca centrale e a Gazprom. Il meccanismo sarà svelato a breve, ha detto il portavoce del presidente Vladimir Putin, Dmitry Peskov.\n', '13.00 – Nuove sanzioni alla Russia dal Regno Unito\n', 'Il Regno Unito ha annunciato nuove sanzioni contro i vertici dei media di Stato russi. Nel mirino la holding Gazprom-Media, l’emittente Rt e Sputnik International Broadcasting. Colpito anche il generale Mikhail Mizintsev, soprannominato «il macellaio di Mariupol» per gli attacchi delle forze da lui guidate contro la città. \n', '11.50 – La Croce Rossa pronta a guidare le evacuazioni da Mariupol\n', 'Il Comitato internazionale della Croce Rossa (Cicr) è pronto «a guidare» le operazioni di evacuazione dei civili dalla città ucraina di Mariupol a partire da domani: «È estremamente importante che questa operazione avvenga. Vi dipendono le vite di decine di migliaia di persone di Mariupol».\n', '10.40 – Soldati russi a Chernobyl senza protezione\n', 'I militari russi che sono\n', 'entrati nella zona in cui sorge l’ex centrale nucleare di Chernobyl\n', 'all’inizio dell’invasione dell’Ucraina non indossavano tute anti\n', 'radiazione alo loro arrivo. E hanno attraversato una foresta\n', 'altamente contaminata. Due tecnici ucraini dell’impianto che erano\n', 'presenti il giorno dell’arrivo delle truppe russe lo hanno detto ai\n', 'media ucraina. Questi soldati sarebbero ora in Bielorussia,\n', 'ricoverati in un centro medico specializzato. Ma Mosca smentisce,\n', 'facendo sapere che I soldati russi vengono regolarmente portati al\n', 'Centro repubblicano bielorusso di ricerca e pratica per la medicina\n', 'delle radiazioni e l’ecologia umana. Energoatom (Compagnia nazionale\n', 'di generazione elettronucleare) fa comunque sapere che i soldati\n', 'russi sono in ogni caso stati esposti a significative radiazioni\n', 'esterne e interne nella zona di esclusione di Chernobyl. Il 26 marzo\n', 'il ministero dell’Ambiente ucraino ha annunciato che nella zona di\n', 'esclusione vicino alla centrale nucleare di Chernobyl erano stati\n', 'individuati 31 incendi per una superficie totale di 10.111 ettari e\n', 'la contaminazione radioattiva era in aumento.\n', '\n', '10.06 – Mosca: missili balistici a Orenburg\n', 'Le Forze missilistiche\n', 'strategiche russe stanno per avviare esercitazioni nella regione di\n', 'Orenburg (sudovest, non lontano dal confine col Kazakistan), a cui\n', 'parteciperanno 3.000 soldati. Lo ha fatto sapere noto il ministero\n', 'della Difesa, secondo quanto riporta Interfax. Le esercitazioni, che\n', 'erano previste, verranno supervisionate personalmente dal comandante\n', 'delle Forze missilistiche strategiche. Le forze missilistiche sono un\n', 'ramo separato delle forze armate di Mosca che controlla i missili\n', 'balistici intercontinentali (Icbm) terrestri del Paese\n', '9.56 – Kiev: proiettili al fosforo da Mosca su Donetsk\n', 'L’esercito russo ha sparato nella notte proiettili al fosforo nella regione di Donetsk. Lo riporta la Pravda Ucraina citando il capo dell’amministrazione militare di Donetsk Pavlo Kyrylenko, il quale sostiene che sia stata colpita la parte centrale della regione. «I russi hanno sparato contro Maryinka, Krasnohorivka e Novomykhailivtsi nella regione di Donetsk con proiettili al fosforo», ha scritto Kyrylenko su Telegram, aggiungendo che undici feriti sono stati portati in ospedale: «4 di loro erano bambini». \n', 'L’ufficio del procuratore generale ha invece riferito che un bambino di 11 anni e sua madre sono rimasti uccisi nei bombardamenti russi a Slobozhanske, nel distretto di Izium, nella regione di Kharkiv, i cadaveri sono stati estratti dalle macerie solo oggi poiché nei giorni scorsi la zona era ancora sottoposta ad attacchi\n', '9.30 – Il municipio di Derhachi distrutto \n', 'Il municipio di Derhachi nella regione di Kharkhiv è stato distrutto da un bombardamento dei russi. Lo fa sapere il Consiglio comunale: «Nelle ultime 24 ore, gli occupanti hanno bombardato le città e i civili della nostra comunità in modo intenso e cinico. Prudyanka, Slatine, Bezruky e soprattutto Derhachi sono state colpite. Uno degli edifici amministrativi del consiglio comunale è stato completamente distrutto, molte case private in vari distretti hanno subito gravi danni, diverse strade sono senza elettricità». \n', '9.12 – «I russi hanno abbattuto per errore un loro aereo»\n', 'L’esercito russo ha abbattuto per errore uno dei suoi aerei nei cieli dell’Ucraina. Lo ha affermato il capo dei servizi segreti britannici Jeremy Flemming, secondo quanto riporta Sky News. Fleming ha anche detto che il gruppo Wagner, compagnia di mercenari con sede in Russia, è pronto a entrare nel conflitto inviando un gran numero di persone in Ucraina per combattere al fianco dell’esercito russo. E ha aggiunto che si temono attacchi informatici nei confronti delle istituzioni dell’Occidente. \n', '8.47 – La Francia licenzia il capo dell’intelligence\n', 'La Francia licenzia il\n', 'capo dei suoi servizi segreti perché non aveva previsto l’invasione\n', 'dell’Ucraina da parte della Russia. Il direttore dell’intelligence\n', 'militare francese, il generale Éric Vidaud, è stato sollevato dal\n', 'suo incarico per «certe mancanze» sulla possibilità che la Russia\n', 'invadesse l’Ucraina. Citando una fonte interna al ministero delle\n', 'forze armate, la testata francese l’Opinion riporta che Vidaud è\n', 'stato licenziato a causa di «briefing insufficienti» e una\n', '«mancanza di padronanza delle materie». Il capo di stato maggiore\n', 'della difesa francese, Thierry Burkhard, ha riconosciuto in\n', 'un’intervista a Le Monde che il licenziamento è avvenuto quando i\n', 'servizi segreti francesi – compreso Vidaud – si sono resi conto di\n', 'aver fatto un’analisi errata della minaccia russa in Ucraina, che\n', 'andava contro la valutazione degli Stati Uniti. A Vidaud sarebbe\n', 'stato detto che avrebbe dovuto lasciare il suo incarico la prossima\n', 'estate, ma il generale ha preferito anticipare lasciando\n', 'immediatamente l’istituzione militare.\n', '8.30 – I civili intrappolati a Mariupol \n', 'Un convoglio di autobus ucraini è partito per la città di Mariupol per cercare di raggiungere i civili intrappolati, secondo quanto ha detto il vice primo ministro IrynaVereshchuk. Ha detto che il Comitato Internazionale della Croce Rossa ha confermato che la Russia ha accettato di aprire un corridoio umanitario verso la città assediata dove rimangono decine di migliaia di civili dopo settimane di bombardamenti russi. Intanto la Russia potrebbe lanciare attacchi informatici contro i Paesi che appoggiano l’Ucraina: lo scrive il Kyiv Independent, che cita il capo del servizio di spionaggio britannico, Jeremy Fleming. Secondo Fleming Mosca sta «cercando obiettivi nei Paesi che si oppongono alle sue azioni» in Ucraina. Lo 007 ha inoltre sottolineato i possibili effetti di una ricaduta delle interruzioni degli apparati militari e governativi ucraini sui Paesi limitrofi.\n', '7.40 – La Russia recluta poliziotti per le città ucraine\n', 'Secondo l’esercito ucraino\n', 'la Russia recluta poliziotti e procuratori da inviare nelle città\n', 'ucraine temporaneamente occupate: lo riporta il Kyiv Independent. Le\n', 'persone reclutate avranno il compito di condurre un lavoro di\n', 'sensibilizzazione con le autorità locali e la popolazione. Intanto\n', 'l’intelligence britannica fa sapere che le forze russe continuano a\n', 'mantenere posizioni a est e a ovest di Kiev nonostante il ritiro di\n', 'un numero limitato di unità ed è probabile che vi siano aspri\n', 'combattimenti nei sobborghi della città nei prossimi giorni. La\n', 'Defence Intelligence aggiunge che nonostante gli annunci di Mosca di\n', 'una riduzione dell’attività delle sue truppe intorno a Chernihiv,\n', 'sono proseguiti pesanti bombardamenti e attacchi missilistici russi e\n', 'pesanti combattimenti continuano a Mariupol, obiettivo chiave\n', 'dell’esercito russo, anche se le forze ucraine mantengono il\n', 'controllo del centro della città.\n', '7.00 – Tregua a Mariupol dalle 10\n', 'Tra poche ore dovrebbe andare in scena la tregua di Mariupol. La città del sud dell’Ucraina che i russi non sono riusciti a conquistare nonostante i bombardamenti sarà oggetto di un Cessate-il-fuoco. Nel 36o giorno del conflitto le forze armate di Putin sono «pronte a dichiarare un cessate il fuoco temporaneo a partire dalle 10 del mattino, ora locale, esclusivamente per scopi umanitari, e ad aprire un ulteriore corridoio umanitario per l’evacuazione di civili e cittadini stranieri da Mariupol a Zaporizhzhya», ha dichiarato Mikhail Mizintsev, capo del Centro di controllo della difesa nazionale. Ma la Russia aprirà il corridoio solo a patto che l’Ucraina accetti formalmente per iscritto di rispettare diverse condizioni e confermi l’effettivo cessate il fuoco. \n', '6.40 – Il rublo torna ai valori pre-guerra\n', 'Il rublo torna ai valori\n', 'pre-aggressione russa contro l’Ucraina, attestandosi a quota 76\n', '(-5,263%): per l’acquisto di un dollaro, in altri termini, servono\n', 'adesso 76 rubli, contro gli 84,95 del 24 febbraio e i 139,7\n', 'registrati il 7 marzo nel momento di massima debolezza. Il trend\n', 'rialzista ha beneficiato dell’ipotesi non esclusa dalla Cina di usare\n', 'rubli o yuan nel commercio di fonti energetiche, in base a quanto\n', 'riportato dalla Tass, citando il ministero degli Esteri di Pechino,\n', 'secondo cui «gli operatori del mercato sono liberi di scegliere la\n', 'valuta negli accordi bilaterali».\n', '\n', '5.45 – Kharkhiv: il 15% degli edifici civili distrutto\n', 'Igor Terekhov, sindaco\n', 'della città dell’Ucraina orientale Kharkhiv, ha detto che il 15%\n', 'degli edifici civili è stato distrutto dagli attacchi dei russi. «In\n', '35 giorni, un totale di 1.531 strutture sono state distrutte a\n', 'Kharkiv, inclusi 1.292 edifici residenziali. L’esercito russo ha\n', 'distrutto 76 scuole, 54 asili nido e 16 ospedali. Ci sono 239 edifici\n', 'amministrativi in rovina», ha detto Terekhov. Dall’inizio\n', 'dell’invasione russa su vasta scala, Kharkiv è stata bombardata\n', 'quotidianamente. Circa un terzo della popolazione ha lasciato la\n', 'città.\n', '5.00 – Ucraina: 134 civili uccisi a Mykolaiv\n', 'Da quando è iniziata\n', 'l’invasione su vasta scala dell’Ucraina le truppe russe hanno ucciso\n', '134 civili nella regione di Mykolaiv. Tra questi ci sono sei bambini.\n', 'Inoltre 415 civili sono rimasti feriti. A fare il punto sulle vittime\n', 'oggi il capo dell’amministrazione militare regionale di Mykolaiv,\n', 'Vitalii Kim, durante una conferenza stampa con i media ucraini e\n', 'stranieri. Sono anche state danneggiate 1.622 infrastrutture civili,\n', 'tra cui 1.200 abitazioni.\n', '4.00 – 007 Uk: i soldati russi non obbediscono più agli ordini \n', 'Alcuni soldati russi in Ucraina hanno sabotato il proprio equipaggiamento e qualcuno ha accidentalmente abbattuto uno dei loro aerei. Lo sostiene il capo del Government Communications Headquarters Jeremy Fleming, come riportato da Reuters. «Abbiamo visto soldati russi a corto di armi e di morale – rifiutarsi di eseguire gli ordini, sabotare il proprio equipaggiamento e persino abbattere accidentalmente i propri aerei», ha detto Fleming in un discorso a Canberra presso l’Australian National University. «Putin ha giudicato male la situazione», ha aggiunto, sostenendo: «Crediamo che i consiglieri di Putin abbiano paura di dirgli la verità».\n', '3.20 – Ucraina: un anno per il referendum sull’accordo\n', 'Ci vorrà almeno un anno\n', 'prima che l’Ucraina tenga un referendum sulla sua neutralità. Lo ha\n', 'affermato il capo della delegazione Ucraina ai colloqui di pace con\n', 'la Russia David Arakhamia. La neutralità Ucraina è una richiesta\n', 'fondamentale della Russia per porre fine alla guerra. All’inizio\n', 'della settimana il presidente ucraino Volodymyr Zelensky aveva\n', 'dichiarato di essere aperto a tale idea, a condizione che l’Ucraina\n', 'riceva garanzie di sicurezza. In un’intervista televisiva, il\n', 'negoziatore ucraino Arakhamia ha affermato che tale decisione\n', 'dovrebbe essere presa in definitiva dal popolo ucraino, piuttosto che\n', 'dai politici, in un referendum nazionale. Dichiarare la neutralità,\n', 'ha detto, richiederebbe la registrazione di tre milioni di firme.\n', '«Questa è una grande procedura che non può aver luogo al di fuori\n', 'del territorio pacifico», ha detto.\n', '2.40 – L’Ucraina verso l’immunità rafforzata\n', 'Le proposte dell’Ucraina\n', 'per le garanzie di sicurezza nei negoziati con la Russia includono il\n', 'concetto di immunità rafforzata, che consente la rapida\n', 'mobilitazione fino a un milione di riservisti in caso di minaccia\n', 'militare. Lo sostiene, secondo quanto scrive il giornale Ukrainska\n', 'Pravda, il capo della delegazione Ucraina David Arahamiya in\n', 'un’intervista ai canali televisivi ucraini. Secondo Arahamiya,\n', 'l’Ucraina si è consultata con esperti israeliani, che hanno espresso\n', 'l’opinione che «il nostro Paese è più adatto al concetto della\n', 'cosiddetta immunità rafforzata», sottolineando al contempo che\n', 'l’Ucraina non attaccherà nessuno, ma deve essere in grado di\n', 'difendersi, il che richiede armi di difesa adeguate.\n', '\n', '2.00 – Blinken: Putin male informato come tutti i dittatori\n', 'Il segretario di Stato\n', 'americano Anthony Blinken ha affermato che l’incapacità di dire la\n', 'verità a chi sta al potere è un tallone d’Achille dei governi\n', 'autoritari. Blinken rispondeva a una domanda sul fatto che i generali\n', 'non abbiano detto la verità a Putin sulla guerra in Ucraina. Sebbene\n', 'Blinken non abbia commentato direttamente le notizie, ha detto di\n', 'ritenere un punto debole delle autocrazie il fatto che non ci siano\n', 'persone in quei sistemi che dicono la verità chi comanda. «E penso\n', 'che è quello che stiamo vedendo in Russia», ha aggiunto. La Casa\n', 'Bianca, nel briefing quotidiano ha confermato che il leader del\n', 'Cremlino sia male informato dai suoi sull’andamento della guerra,\n', 'mentre il portavoce del Pentagono John Kirby ha affermato che i\n', 'funzionari della difesa degli Stati Uniti trovano la valutazione\n', 'sconcertante.\n', '1.40 – Sindaco Irpin: metà città distrutta\n', 'Il sindaco della città di\n', 'Irpin nell’oblast di Kiev Oleksandr Markushin ha detto che metà\n', 'della città è stata distrutta. «Il 50% della città e le\n', 'infrastrutture critiche sono state distrutte e le macerie non sono\n', 'state rimosse», ha detto il primo cittadino nel corso di una\n', 'conferenza stampa. Le forze della Russia hanno attaccato Irpin negli\n', 'ultimi giorni, ma la città è ora sotto il pieno controllo ucraino.\n', 'Il sindaco ha affermato che, nonostante i combattimenti, molte\n', 'persone rimangono ancora in città.\n', '00.50 – I negoziati di pace riprendono il primo aprile\n', 'Russia e Ucraina riprenderanno i colloqui di pace online il 1 aprile: lo riferisce un alto funzionario ucraino dopo la conclusione dell’ultimo round di negoziati in Turchia. Il negoziatore ucraino, David Arakhamia, ha scritto in un post che l’Ucraina aveva proposto che i due leader dei paesi si incontrassero, ma la Russia ha risposto che prima è necessario fare più lavoro su una bozza di trattato. ']"
28,news-944127,No! Questo video non mostra un McDonald’s convertito nella catena di fast-food russa Zio Vanya,https://www.open.online/2022/03/31/video-mcdonald-convertito-russa-zio-vanya-fake,2022-03-31 22:56:00,"['No! Questo video non mostra un McDonald’s convertito nella catena di fast-food russa Zio Vanya\n', '\n', 'Spieghiamo il video virale sui McDonald’s convertiti con un marchio russo (che cade a pezzi)\n', 'Circola su Facebook anche grazie al rilancio di Sputnik News (uno dei siti indicati in un report di NewsGuard come complici della propaganda russa), un video dove si vede la sede di un McDonald’s convertita col marchio della catena di fast-food russa Zio Vanya. Il filmato è divenuto virale anche perché rispecchia (distorcendolo) un fatto reale, visto che la Multinazionale americana aveva annunciato a due settimane dall’invasione dell’Ucraina, la chiusura dei suoi 847 ristoranti in Russia. Peccato che la clip sia un artefatto in 3D, realizzato dall’artista Gleb Mazur su Instagram.\n', 'Analisi\n', 'La risposta di Mosca alla chiusura della catena americana è stata Zio Vanya. La “V” del logo – che in russo si legge come una “B” -, è stata realizzata in modo da imitare i due archi dorati di McDonald’s. Secondo le fonti russe, l’azienda produttrice di prodotti in scatola Ruspole Brands avrebbe depositato il nuovo marchio il 12 marzo, presso il Servizio federale russo per la proprietà intellettuale (Rospatent).\n', 'Come riporta Il Mattino, due giorni prima il presidente della Duma Vyacheslav Volodin aveva affermato che il nuovo brand avrebbe sostituito McDonald’s e avrebbe utilizzato solamente materie prime russe. Al momento però non sappiamo nemmeno se il marchio è stato effettivamente approvato, ne se la catena di fast-food è già operativa.\n', 'Dobbiamo aprire già da domani – continua Volodin –, sostituendo il McDonald’s con Zio Vanya. I posti di lavoro? Dovrebbero essere preservati e i prezzi dovrebbero essere ridotti.\n', 'Ecco quindi che in questo clima, in filmato dove un ristorante McDonald’s di Mosca viene requisito e convertito col brand Zio Vanya, diventa subito virale. I colleghi di India Today hanno ricostruito la vicenda, risalendo all’origine:\n', 'Abbiamo eseguito una ricerca per parole chiave per verificare se la catena ha iniziato le operazioni in Russia. Tuttavia, a parte alcuni video di YouTube e post su Reddit che contenevano il video in questione, non c’erano altre informazioni.Secondo questo report, il filmato della cerimonia di apertura condiviso da alcuni media ucraini e russi era un’opera dell’artista 3D Gleb Mazur. Ha tentato di dimostrare come il ristorante russo potesse apparire dove si trovava un punto vendita McDonald’s. Seguendo questo indizio, abbiamo controllato l’handle di Instagram di Gleb Mazur. Il video è stato caricato qui il 24 marzo 2022.\n', 'Conclusioni\n', 'Il filmato si è rivelato essere una ricostruzione in digitale dell’artista 3D Gleb Mazur. La sua viralità si deve al fatto che Mosca starebbe realmente pensando a un marchio alternativo, con un logo simile, che sostituisca McDonald’s, dal nome Zio Vanya. Non abbiamo conferme invece, del fatto che i ristoranti della catena americana stiano venendo requisiti e convertiti col nuovo marchio. ']"
29,news-943963,No! Queste medaglie non verranno conferite all’esercito ucraino per la riconquista della Crimea,https://www.open.online/2022/03/31/medaglie-esercito-ucraino-riconquista-crimea,2022-03-31 22:37:00,"['No! Queste medaglie non verranno conferite all’esercito ucraino per la riconquista della Crimea\n', '\n', 'Il premio è palesemente di bassa qualità e la differenza con le medaglie ufficiali rende evidente la falsificazione\n', 'Su Facebook circolano diversi post che mostrano una medaglia presumibilmente da conferire ai soldati ucraini. La medaglia viene mostrata assieme a un certificato che ne spiega la presunta ragione. Stando al documento, queste sarebbero state prodotte per essere conferite ai militari ucraini per aver «preso» la Crimea in un futuro non specificato, dato che lo spazio per la data può essere compilato in un secondo momento. Il post è stato ripreso dal canale Telegram Davide Zedda.\n', 'Analisi\n', 'Ecco il testo che accompagna le foto della presunta medaglia al merito:\n', 'Negli uffici di registrazione e arruolamento militare della regione di Cherson, sono state trovate medaglie ucraine “Per la cattura della Crimea”. \n', 'Avrebbero dovuto essere assegnate all’esercito ucraino, dopo l’assalto alla Crimea e del Donbass, che doveva essere effettuato nella primavera del 2022, con il sostegno dei Paesi NATO.\n', 'È nel certificato che si riscontrano gli errori più grossolani che dimostrano che medaglie sono false. Innanzitutto l’uso del verbo “prendere” o “catturare” (in ucraino “ВЗЯТТЯ”) riferito alla Crimea. È stata la Russia, nel 2014 ad annettere la penisola sul Mar Nero. L’Ucraina ha più volte dichiarato che non intende riottenere la Crimea con un’azione militare, bensì tramite diplomazia, pressioni internazionali e sanzioni alla Russia. In tutti questi casi la parola “prendere” non sarebbe appropriata.\n', 'Un altro elemento del certificato che salta subito all’occhio per la sua stranezza sono le iniziali del presidente Zelensky, in basso a destra nel certificato. Nello specifico è il patronimico del presidente a destare sospetto. In ucraino, questo è “Oleksandrovych”, che però in russo viene traslitterato come “Aleksandrovich”. Il certificato indica una “A” come seconda iniziale, il che è piuttosto strano. Perché mai il governo ucraino dovrebbe scrivere le iniziali del proprio presidente in russo?\n', 'Inoltre, il documento è visibilmente stampato con una qualità che non si addice a un certificato importante e ufficiale quale questo dovrebbe essere. Per di più, non mostra un numero seriale e non riporta la firma del presidente. Tutti questi sono elementi che invece sono presenti sulle medaglie militari ucraine autentiche, come si può vedere nelle foto qui sotto che mostra quelle del Reggimento D’Azov. La fattura del certificato è completamente diversa. \n', 'Lo stesso confronto si può fare con la medaglia conferita al soldato cadetto Alexander Vinychenko per meriti di guerra, anche qui si nota il certificato di fattura migliore: a colori, con il numero di serie della medaglia e la firma che pare essere in originale. \n', 'Conclusioni\n', 'Un video su Facebook ripreso da Telegram mostra delle medaglie che celebrano una presunta conquista armata della Crimea da parte dell’Ucraina. Ci sono però vari errori nel certificato delle medaglie che tradiscono una plausibile falsificazione: le iniziali del presidente Zelensky sono sbagliate, mancano firma e numero di serie, e la qualità del documento è visibilmente molto minore di quella delle medaglie ufficiali conferite all’esercito ucraino.\n', 'La verifica è stata effettuata in precedenza dai colleghi di Rebaltica.lv, Voxukraine e StopFake.']"
30,news-944099,No! Queste foto di Macron preoccupato e provato non riguardano il colloquio con Putin del 6 marzo,https://www.open.online/2022/03/31/foto-macron-preoccupato-provato-colloquio-putin-6-marzo,2022-03-31 22:16:00,"['No! Queste foto di Macron preoccupato e provato non riguardano il colloquio con Putin del 6 marzo\n', '\n', 'Diversi utenti e testate giornalistiche hanno condiviso le foto di Emmanuel Macron associandole alla telefonata con Vladimir Putin di marzo 2022, ma risalgono al mese prima\n', 'La fronte aggrottata, lo sguardo torvo e quasi velato di lacrime: numerose immagini che ritraggono il premier francese Emmanuel Macron in queste condizioni stanno circolando sul web, condivise da utenti che affermano che gli scatti sarebbero stati realizzati domenica 6 marzo, a margine del colloquio tra il presidente francese e il leader del Cremlino Vladimir Putin. Ma in realtà le cose non stanno esattamente così. \n', 'Analisi\n', '«Una foto di Domenica scorsa 6 Marzo che rimarrà nella storia, con un Macron esausto e preoccupato dopo 2 ore di colloquio con Putin, determinato a raggiungere i suoi risultati e senza nessun passo concreto verso la fine del conflitto», scrive un utente su Facebook.\n', '«La disperazione di Macron dopo il colloquio con Putin: è un Macron letteralmente esausto e preoccupato quello ritratto nelle foto diffuse dall’Eliseo dopo il colloquio telefonico avuto con il presidente russo Vladimir Putin nella giornata di domenica 6 marzo», scrive la pagina Indipendenti 6.0, in un post che riprende quello di TPI.\n', 'Per esempio un’utente riporta il testo appena menzionato e aggiunge: «Io dopo aver visto queste immagini ho avuto ancor più la sensazione di preoccupazione e paura, ma anche di schifo».\n', 'Uno dei primi post apparsi sulla vicenda è quello di Patrycia Centeno su Twitter, molto seguita per i suoi commenti al linguaggio non verbale delle persone, che il 6 marzo pubblica un post in cui leggiamo: «Quei gesti di disperazione, frustrazione, esaurimento, solitudine, vulnerabilità… nel corso di una trattativa che non porta i suoi frutti». In allegato al tweet, ci sono quattro foto del presidente che sbuffa e si prende la testa tra le mani.\n', 'In realtà, suppore un diretto collegamento tra le immagini e i negoziati del 6 marzo – che non ha segnato significativi passi avanti dal punto di vista diplomatico -, è fuorviante. Le diverse foto che ritraggono il leader francese sono state realizzate in diversi momenti nel tempo dalla fotografa Soazig de la Moissonnière, e periodicamente rilasciate sul profilo Instagram dell’artista. Il 6 marzo vediamo un’immagine in bianco e nero del presidente mentre appare intento a spiegare qualcosa, mentre le altre foto che sono circolate (dove è pensieroso, con le mani davanti la bocca o che sospira esasperato – quarta immagine della galleria -) risalgono allo scorso febbraio, molto prima dell’inizio dell’invasione russa in Ucraina.\n', 'Un post condiviso da ©Soazig de la Moissonnière\uf4f8\uf1eb\uf1f7 (@soazigdelamoissonniere)\n', 'Conclusioni\n', 'Non risulta corretto affermare che le foto condivise nei post facciano riferimento al colloquio telefonico tra Emanuel Macron e Vladimir Putin del 6 marzo 2022, essendo queste scattate in un periodo precedente anche all’invasione russa in Ucraina.']"
31,news-943989,Morto che fuma? Finte cataste di vittime in Ucraina? No! Il falso contesto di una clip musicale,https://www.open.online/2022/03/31/finti-morti-ucraini-fumano-sigaretta-sacchi-neri,2022-03-31 21:33:00,"['Morto che fuma? Finte cataste di vittime in Ucraina? No! Il falso contesto di una clip musicale\n', '\n', 'Le immagini riprese provengono da un video musicale pubblicato nel 2020\n', 'Una pila di corpi accatastati, avvolti all’interno di alcuni sacchi neri, sono ripresi in un video: alcuni ragazzi sistemano quelli che dovrebbero essere cadaveri, se non fosse che a un certo punto da uno dei sacchi emerge una mano. Quello che sembrava essere un morto, all’improvviso, inizia a fumare una sigaretta. Una miracolosa resurrezione? Secondo alcuni utenti del web, si tratterebbe dell’ «ennesima montatura dei media per camuffare la verità»: sostengono infatti che le immagini riprendono «finte cataste di morti in Ucraina». Ma in realtà l’Ucraina non c’entra.\n', 'Analisi\n', 'Ecco il commento dell’autore del post che accompagna la condivisione del video:\n', 'Morto che fuma!!Ennesima montatura dei media per camuffare la verità! Finte cataste di morti in Ucraina.. \n', 'Tra i commenti del post, c’è anche chi butta in mezzo il battaglione Azov, sostenendo che i corpi appartengono a «i nazisti del battaglione, che cercano di sfuggire ai russi nascondendosi in mezzo ai morti. Sono forti solo coi civili inermi». Molto presenti anche i rituali insulti contro i «fotografi e giornalai», accusati di essere dei «buffoni» che cercano di fare «propaganda».\n', 'La verità è che nessuno ha cercato di spacciare le immagini che abbiamo visto come provenienti dall’Ucraina, se non utenti in malafede o inconsapevolmente incappati in una fake news. Era successo un equivoco analogo lo scorso aprile, quando il medesimo video era stato spacciato come prova per sostenere la\xa0teoria del complotto\xa0dei «finti decessi Covid». Ma le immagini, in realtà, provengono dalle riprese di un videoclip musicale. Nel video sopracitato, infatti, possiamo distinguere il nickname dell’utente che per primo lo ha postato su TikTok: @vasyaivanovdesign. \n', 'Aprendo il profilo, notiamo non solo che sono presenti le immagini dei presunti cadaveri, ma anche altre clip che inducono a pensare che le riprese siano avvenute nel corso della creazione di un video musicale. E infatti il video completo è reperibile su YouTube\xa0ed è possibile osservare gli elementi in comune con la scena dei sacchi neri (osservando gli edifici e il mezzo che trasporta i corpi). Sono inoltre riscontrabili analogie anche con gli altri video condivisi su TikTok da Vasya, a dimostrazione del fatto che i post sul social sono stati realizzati nel corso delle riprese del video musicale di cui sopra. La clip su Youtube, infine, risale al 26 settembre 2020: ben prima che la Russia decidesse di invadere l’Ucraina dando vita al conflitto in corso.\n', 'Conclusioni:\n', 'La didascalia del post su Facebook, sostenendo che il video provenga dall’Ucraina e sia stato realizzato per simulare una catasta di finti morti, lo decontestualizza e lo sfrutta per provare la presunta propaganda in corso da parte dei media. Le immagini in realtà sono tratte dal video musicale di un cantante russo.']"
32,news-944323,"Dl Ucraina, Conte dopo l’incontro con Mattarella: «Sosteniamo il governo: chi ha votato contro è fuori dal M5s» – Il video",https://www.open.online/2022/03/31/dl-ucraina-conte-mattarella-espulsi-m5s,2022-03-31 20:29:00,"['Dl Ucraina, Conte dopo l’incontro con Mattarella: «Sosteniamo il governo: chi ha votato contro è fuori dal M5s» – Il video\n', '\n', 'Il leader del M5s dopo l’incontro con il Capo dello Stato: «Stiamo con Draghi, ma non rinunciamo alle nostre posizioni: poniamo questioni politiche che riguardano la vita dei cittadini»\n', '«Chi ha votato contro il Decreto Ucraina è fuori dal M5s. Su questo decreto la linea del Movimento è stata subito chiara: siamo stati favorevoli alle sanzioni e, con maggior sofferenza, agli aiuti militari». È l’annuncio del leader del M5s, Giuseppe Conte, dopo l’incontro al Quirinale con il presidente della Repubblica, Sergio Mattarella. Un «incontro informativo, com’è d’uso con i leader politici», che si è svolto «in un clima disteso e costruttivo», secondo quanto riferito da fonti del Quirinale. Il vis-à-vis tra il Capo dello Stato e l’ex premier è stato deciso ieri sera, dopo una telefonata partita dal Colle e legata al dossier Difesa e spese militari, su cui l’ex premier, per giorni, ha mantenuto una linea diversa da quella della maggioranza di governo, di cui lo stesso M5s fa parte. Una posizione, quella di Conte, che non è stata “recepita” dal Quirinale come una vera e propria intenzione di innescare una crisi di governo, quanto come una delle prime spie lampeggianti dell’inizio della campagna elettorale, in vista delle prossime elezioni. E da parte del Quirinale, dati i delicati equilibri geopolitici internazionali, divenuti sempre più precari dopo la guerra russa in Ucraina, si è levato nuovamente l’appello all’«unità» e alla richiesta di «responsabilità» nel mantenere quantomeno un equilibrio interno. Insomma, dal Colle non si temono crisi di governo, ma si fa appello al «buon senso» dei leader dei partiti, in particolare quelli che fanno parte della maggioranza dell’esecutivo guidato da Mario Draghi. \n', 'Il colloquio tra Mattarella e Conte\n', 'Subito dopo aver lasciato il Quirinale, Conte ha dichiarato di aver «fatto presente al presidente Mattarella la situazione del Paese per come viene riferito dai cittadini e attori sociali: il Paese sta soffrendo e dobbiamo quindi costruire subito un sistema di interventi da non rinviare, perché più tardi si interverrà e più la sofferenza potrà tramutarsi in famiglie che non arrivano a fine mese e saracinesche che si abbassano». Durante l’incontro tra il leader pentastellato e il Capo dello Stato, Conte ha assicurato che i 5Stelle «continueranno a dimostrare grande responsabilità verso il Paese e a sostenere il governo Draghi, ma non rinunciamo alle nostre posizioni. E poi Conte ha ribadito: «Nessuno si permetta di parlare di bandierine o di polemiche strumentali: noi poniamo questioni politiche che riguardano la vita dei cittadini». E a quanti chiedevano conto dello “sminato” scontro tra esecutivo e Conte sull’aumento delle spese militari al 2 per cento del Pil, il leader del M5s ha spiegato di aver chiesto al Capo dello Stato una «maggiore condivisione sul tema da parte del governo: il M5s è il partito di maggioranza relativa e pone questioni politiche. Abbiamo mostrato responsabilità nel periodo più duro della pandemia di Coronavirus e continueremo a dimostrare grande responsabilità». \n', 'Foto d’archivio: ANSA']"
33,news-944337,«Abramovich avvelenato da una bomba a gas e ricoverato segretamente ad Ankara»: l’indiscrezione dei media turchi,https://www.open.online/2022/03/31/abramovich-ricovero-segreto-turchia,2022-03-31 19:43:00,"['«Abramovich avvelenato da una bomba a gas e ricoverato segretamente ad Ankara»: l’indiscrezione dei media turchi\n', '\n', 'La notizia è stata riportata sull’HaberTurk. Il miliardario russo avrebbe avuto sintomi sospetti dopo i negoziati a Kiev tra Russia e Ucraina\n', 'Dopo la notizia del suo sospetto avvelenamento, arriva quella del suo presunto ricovero in un ospedale turco: l’oligarca russo\xa0Roman Abramovich, secondo quanto afferma la giornalista turca Kubra Par dalle colonne della testata HaberTurk, sarebbe stato ricoverato segretamente in un ospedale di Ankara per curare i sintomi di un avvelenamento, manifestati a margine di un incontro nella capitale ucraina di Kiev. Il miliardario aveva partecipato in veste di mediatore ai colloqui tra Russia e Ucraina. Sia lui che i negoziatori ucraini avrebbero avuto sintomi sospetti, come occhi rossi, lacrimazione dolorosa e desquamazione della pelle del viso e delle mani dopo l’incontro. Secondo la giornalista Par, la causa sarebbe «una bomba a gas esplosa davanti alla casa dove stavano» mentre si trovavano in Ucraina per i colloqui. Le fonti dell’indiscrezione, citate dalla reporter, sarebbero alcuni funzionari del governo turco, con il quale il miliardario era recentemente entrato in contatto. Lo scorso martedì 29 marzo, Abramovich aveva partecipato ai colloqui tra Russia e Ucraina svoltisi nel Palazzo Dolmabache di Istanbul. Le delegazioni russa e ucraina erano state accolte nella sede dell’ufficio del presidente Erdogan, sulle rive del Bosforo. ']"
34,news-943845,No! Questa donna non è la blogger incinta evacuata dall’ospedale di Mariupol bombardato dai russi,https://www.open.online/2022/03/31/ucraina-mariupol-donna-incinta-ospedale-complotto,2022-03-31 15:15:00,"['No! Questa donna non è la blogger incinta evacuata dall’ospedale di Mariupol bombardato dai russi\n', '\n', 'L’influencer Marianna Podgurskaya è di nuovo oggetto di teorie del complotto, ma anche questa volta sono false\n', 'Alcuni utenti stanno condividendo su Facebook un post che sostiene che una delle donne incinte evacuate dall’ospedale bombardato a Mariupol il 9 marzo si sarebbe presentata a in fila per ricevere cibo e acqua che secondo il post verrebbero distribuiti a Mariupol dai russi. Sempre secondo il post, questo fatto sarebbe strano, dato che si era sostenuto che la donna fosse morta. La foto è stata ripresa anche dal sito di notizie Донецк Топмосоль.\n', 'Analisi\n', 'Nell’immagine si legge: \n', 'La donna incinta evacuata dall’ospedale colpito da qualcosa e data per morta dai mass media occidentali un paio di giorni dopo. Oggi riappare per prendere gli aiuti umanitari dei russi a Mariupol. Comunque meglio sia in vita.\n', 'Nel post in questione vengono sostenuti due fatti. Il primo è che le ragazze che appaiono nelle due foto siano in realtà la stessa persona, mentre il secondo è che questa sia morta. Vediamo perché entrambi sono falsi.\n', 'Ad oggi non ci sono notizie che la ragazza mostrata nella foto inferiore sia morta. Come Open aveva già spiegato, la ragazza in questione si chiama Marianna Podgurskaya, ed è un’influencer di Mariupol. Se fosse morta, una ricerca su Google dovrebbe poterlo confermare, dal momento che Podgurskaya ha ricevuto molta attenzione mediatica negli scorsi giorni. Ma così non accade, il che suggerisce che al momento sia viva. La maggior parte delle notizie sul suo conto infatti riguardano il fatto che abbia dato alla luce la sua bambina lo scorso 10 marzo.\n', 'L’annuncio della falsa morte potrebbe basarsi su un’altra teoria che circolava gli scorsi giorni, ovvero che Podgurskaya fosse la stessa donna fotografata su una barella fuori dall’ospedale bombardato. Come però Open aveva già dimostrato, i soggetti delle due foto sono donne diverse: una è morta, ma non è Podgurskaya. \n', 'Chiarito che Marianna è molto probabilmente ancora viva, passiamo alla presunta somiglianza evidenziata dal post su Facebook. Inserendo l’immagine nel motore di ricerca di Yandex si ottiene il link al video da cui la foto è stata estrapolata. Scegliendo un altro fermo immagine dello stesso video in cui la ragazza appare di profilo si può vedere che il suo l’arco sopraccigliare protrude evidentemente oltre la linea del ponte del naso.\n', 'Per rendersi conto che non si tratta Podgurskaya basta trovare una foto di profilo dell’influencer sulla sua pagina Instagram. Si può notare che le sopracciglia di Podgurskaya sono in linea con il ponte del naso.\n', 'Conclusioni\n', 'Un’immagine che circola su Facebook sostiene che Marianna Podgurskaya, l’influencer di Mariupol coinvolta nel bombardamento di un ospedale della città il 9 marzo avrebbe ricevuto aiuti umanitari dai russi nonostante la sua presunta morte. In realtà però la Podgurskaya è viva, e non è la persona mostrata nel post su Facebook, dato che i lineamenti del volto non combaciano. ']"
35,news-943907,«A Chernobyl situazione catastrofica»: cresce l’allerta dopo il ricovero dei soldati russi con sintomi da radiazioni,https://www.open.online/2022/03/31/ucraina-chernobyl-allarme-radiazioni-soldati-russi,2022-03-31 14:40:00,"['«A Chernobyl situazione catastrofica»: cresce l’allerta dopo il ricovero dei soldati russi con sintomi da radiazioni\n', '\n', 'La vicepremier ucraina Iryna Vereščuk: «Mosca non ha il controllo, si rischiano effetti ad ampio raggio». Sette bus di soldati russi hanno lasciato la zona\n', 'La vice premier ucraina Iryna Vereščuk ha scritto una lettera al segretario generale delle Nazioni Unite António Guterres per chiedere la demilitarizzazione dell’area della centrale di Chernobyl. Durante l’incontro con i media internazionali, Vereščuk ha detto che «la situazione a Chernobyl è catastrofica, i russi non hanno il controllo della situazione. Si rischiano effetti ad ampio raggio». L’allarme lanciato dalla vicepremier arriva poche ore dopo la notizia, annunciata dall’agenzia ufficiale ucraina per la gestione della zona della centrale, secondo cui i russi avrebbero lasciato Chernobyl. I media bielorussi hanno rilanciato la notizia e hanno sottolineato che i soldati russi venivano regolarmente portati al Centro repubblicano bielorusso di ricerca e pratica per la medicina delle radiazioni e l’ecologia umana. \n', '«Soldati russi senza protezioni»\n', 'Secondo Minsk, almeno sette autobus di soldati russi con sintomi hanno lasciato la zona di Chernobyl. Energoatom, la Compagnia nazionale di generazione elettronucleare, che gestisce le centrali, ha evidenziato che i soldati russi sono esposti a significative radiazioni interne ed esterne nella zona di esclusione di Chernobyl, dove già il 26 marzo erano stati individuati 31 incendi per una superficie pari a 10.111 ettari. Pochi giorni fa, due membri del personale dello stabilimento nella Foresta Rossa, zona boschiva a meno di un chilometro dalle centrali di Chernobyl a cui è proibito accedere senza permessi, avevano dichiarato a Reuters che quest’area è stata attraversata dai veicoli russi. I soldati non avrebbero indossato alcuna protezione, e avrebbero sollevato grandi quantità di polveri radioattive.']"
36,news-943849,«Mi hanno detto che erano lì per prendere i nazisti»: la testimonianza del sindaco di Melitopol rapito dai russi,https://www.open.online/2022/03/31/ucraina-testimonianza-sindaco-melitopol,2022-03-31 14:11:00,"['«Mi hanno detto che erano lì per prendere i nazisti»: la testimonianza del sindaco di Melitopol rapito dai russi\n', '\n', 'Ivan Fedorov è stato liberato il 16 marzo scorso: i cittadini erano scesi in piazza per protestare contro il suo sequestro\n', 'Ivan Fedorov, sindaco di Melitopol rapito dai russi lo scorso 11 marzo, ha raccontato il suo rapimento e l’arrivo delle forze di Mosca nella città ucraina. «Sono molto grato alla comunità internazionale e al presidente ucraino per il suo ruolo di mediatore, altri 29 funzionari eletti sono ancora nelle mani dell’aggressore russo» – ha dichiarato Fedorov all’emittente Bfmtv. «Mi hanno arrestato perché accusato di finanziare il partito radicale ucraino – ha continuato – ma non ne conosco l’esistenza». Quando l’hanno rapito, l’hanno privato di ogni mezzo di comunicazione e con lui erano presenti altre persone rapite, di cui sentiva le urla per le torture. Ha poi dichiarato che la ‘moneta di scambio’ per la sua liberazione è stata la sostituzione con nove prigionieri russi. Inoltre, i soldati russi gli avrebbero detto che hanno sentito dire che i veterani della Seconda guerra mondiale erano stati picchiati e che loro erano lì per prendere i nazisti, sottolineando quindi che diversi russi credono alla causa della denazificazione data da Putin. Lui avrebbe risposto di non averne mai incontrato uno in 30 anni. Fedorov ha infine ringraziato e lodato il coraggio dei cittadini di Melitopol che avevano manifestato contro il suo rapimento.\n', 'Chi è Ivan Fedorov, il sindaco che era stato rapito\n', 'Ivan Fedorov è stato liberato il 16 marzo, dopo che era stato sequestrato con l’accusa di finanziare attività terroristiche, di aver fatto parte di un gruppo criminale e di essersi rifiutato di abbassare la bandiera ucraina. Il suo rapimento aveva fatto scendere in piazza i cittadini ucraini che ne chiedevano la liberazione. Anche l’organizzatrice del corteo Olga Gaisumova era stata rapita. Il presidente ucraino Volodymyr Zelensky aveva chiesto aiuto ai paesi europei nella mediazione con Mosca. Il sindaco era stato sostituito da Galina Danilshenko, ex consigliera comunale della città.']"
37,news-943771,Draghi: «Putin mi ha detto che i tempi non sono maturi per il cessate il fuoco. Le forniture di gas non sono a rischio»,https://www.open.online/2022/03/31/guerra-in-ucraina-draghi-conferenza-stampa-estera,2022-03-31 13:46:00,"['Draghi: «Putin mi ha detto che i tempi non sono maturi per il cessate il fuoco. Le forniture di gas non sono a rischio»\n', '\n', 'La stoccata a Conte sulle spese militari: «Aveva chiesto che il livello del 2% del Pil fosse raggiunto nel 2030, Guerini ha detto 2028 e ci hanno risposto che va bene»\n', 'Le prime parole di Mario Draghi sono per Franco Venturini, firma del Corriere della Sera morto nelle ultime ore. Ma alla conferenza stampa con i giornalisti della stampa estera, il presidente del consiglio ha affrontato tutti i temi dell’attualità internazionale. A cominciare dal contenuto della telefonata avuta con Vladimir Putin: «Ho chiesto a Putin di parlare di pace e ho chiesto se è previsto un cessate il fuoco. Ora la cosa più importante è dimostrare se questo desiderio di pace esiste, con un cessate il fuoco. È poi ho detto che per arrivare alle condizioni di pace bisogna che ci sia un incontro tra lui e Zelensky ma ha detto che i tempi non sono ancora maturi né per il cessate il fuoco né per un incontro. Putin mi ha detto che l’impressione è che ci siano dei piccoli passi avanti nei negoziati. Le sanzioni funzionano, alla pace si arriva se l’Ucraina si difende, altrimenti non si arriva alla pace». Draghi ha detto anche che la telefonata è servita a chiarire la questione dei pagamenti in rubli del gas russo: «Le aziende europee continueranno a pagare in euro o in dollari. La spiegazione del come si fa a conciliare le due posizioni, mantenere il pagamento in euro o dollari per le aziende e soddisfare la richiesta del pagamento in rubli, è stata una spiegazione molto lunga che ha fatto Putin. Io ho ascoltato ma da quello che ho capito si tratta di una questione interna alla Russia. Le aziende per ora continueranno a pagare in questo modo. Non è semplice cambiare la valuta di pagamento senza violare i contratti». Il premier ha anche chiarito che l’Italia potrebbe avere un ruolo cruciale in questi negoziati: «L’Italia è richiesta come garante sia dalla Russia che dall’Ucraina». \n', 'La diretta della conferenza\n', '«Il tono di Putin è cambiato» \n', 'Draghi ha dato anche un giudizio sul cambiamento di tono di Vladmir Putin: «La risposta è complessa. Credo di aver notato un cambiamento. Nello stesso tempo sono molto cauto nell’interpretare questi segni perché è una situazione in evoluzione. Credo di aver notato un cambiamento nel tono. Dato l’andamento della guerra in Ucraina si pensa non ci sia stata una buona preparazione informativa. Questo è anche quello che dicono i giornali».\n', 'L’Italia come garante dei negoziati\n', '\n', 'Il tuo browser non supporta il tag iframe\n', 'Le strategie per il gas in Euorpa\n', 'Draghi ha spiegato anche le strategie a cui i governi europei stanno pensando per ridurre la dipendenza dal gas russo: «A seguito di questa crisi i Paesi del meditterraneo stanno realizzando che possono essere un hub importantissimo di gas oggi e idrogeno domani. Si tratta di un hub che può funzionare molto bene e destinare le risorse della sponda sud del Mediterraneo verso il Nord. Nei Paesi del Sud un’ipotesi è quella del gasdotto Italia-Spagna, sono tutte ipotesi che devono essere studiate. Bisogna che ci sia uno studio preventivo. Questi investimenti però non servono per risolvere la situazione oggi. Sono investimenti che dureranno anni». Per l’Italia invece Draghi ha suggerito l’idea di pensare a un tetto per i prezzi del gas: «Il governo si è mosso su vari piani per risolvere la crisi energetica. Diersificazione in due sensi: verso i fornitori e verso le rinnovabili. I prezzi dell’energia poi sono più alti del resto del mondo. Su questo sosteniamo la necessità di un tetto sul prezzo del gas».\n', 'Draghi ha spiegato anche che mettere un tetto al prezzo del gas è necessario per smettere di finanziare la guerra in Russia: «Germania e Italia stanno finanziando, insieme a tutti i paesi inmportatori di gas, di grano, la guerra russa. Non c’è dubbio. Per questo nel Consiglio europeo abbiamo spinto per un price cap sul gas. Non c’è nessun motivo perchè il gas sia così caro per gli europei. Ma non è semplice. La Russia non può venderlo a nessun altro: c’è lo spazio per fissare un tetto. Poi se la risposta russa è niente gas? Stiamo discutendo. Serve evitare i timori di una risposta russa. Per ridurre i finaziamenti alla Russia dobbiamo abbassare prezzo del gas». Al momento però Draghi ha detto che le forniture del gas russo «non sono in pericolo». \n', 'I pagamenti del gas russo\n', '\n', 'Il tuo browser non supporta il tag iframe\n', 'Le spese militari e la Nato\n', 'Il primo ministro ha confermato gli impegni sulle spese militari: «Il vincolo de 2024 è stato preso più come un’indicazione che come un obiettivo. Molti governi europei lo hanno disatteso. All’obiettivo del 2 per cento bisogna tendere con continuità e realismo. Sul Def non è prevista alcuna indicazione specifica di spese militari. La costruzione della difesa europea è il passo più importante perché comporta accettare di avere una politica estera comune. Significa che tutti noi saremo alleati per sempre in futuro e questo sarebbe l’obiettivo più grande mai raggiunto». ']"
38,news-943691,Zelensky al Parlamento olandese: «Scegliete una città ucraina da ricostruire». E chiede il boicottaggio del gas russo,https://www.open.online/2022/03/31/zelensky-discorso-parlamento-olandese,2022-03-31 12:29:00,"['Zelensky al Parlamento olandese: «Scegliete una città ucraina da ricostruire». E chiede il boicottaggio del gas russo\n', '\n', 'Il presidente ucraino ha detto che questa guerra sta diventando «una routine»\n', 'Oggi, 31 marzo, il presidente ucraino Volodymyr Zelensky è intervenuto alla Camera dei Paesi Bassi. «Una guerra mondiale non dovrebbe mai più accadere, ma tutto si sta ripetendo», ha detto Zelensky.\xa0«La Seconda guerra mondiale è iniziata con l’attacco ad alcuni paesi, poi le bombe sono arrivate su Rotterdam e Londra.\xa0L’ombra di Rotterdam incombe su molte città europee». Il presidente ucraino ha dichiarato che questa guerra sta diventando una «routine» e ha citato le «violenze ingiuste» che la Russia sta perpetrando all’Ucraina. Zelensky ha poi ringraziato il parlamento olandese per il sostegno all’esercito ucraino, ma ha chiesto più armi e sanzioni, inclusi boicottaggi alle esportazioni di energia russa, come petrolio e gas. Zelensky ha poi insistito sull’adesione dell’Ucraina all’Ue, rivolgendosi direttamente al primo ministro olandese Mark Rutte, e ha chiesto ai Paesi Bassi di scegliere una città in Ucraina da ricostruire dopo la guerra. ']"
39,news-943693,"Decreto Ucraina, il senato vota ok alla fiducia con 214 voti a favore",https://www.open.online/2022/03/31/senato-decreto-ucraina-fiducia,2022-03-31 12:19:00,"['Decreto Ucraina, il senato vota ok alla fiducia con 214 voti a favore\n', '\n', 'Il testo, già approvato alla Camera, prevede l’invio di aiuti militari e dispone le misure per l’accoglienza dei profughi\n', 'Con 214 voti favorevoli e 35 voti contrari il Senato ha votato la fiducia sul Decreto Ucraina, il testo già approvato dalla Camera che prevede una serie di misure per aiutare l’Ucraina, dall’invio di materiale militare alle disposizioni per l’accoglienza dei profughi. Giuseppe Conte aveva già assicurato il sostegno del Movimento 5 Stelle: «Se il governo metterà la fiducia sul decreto Ucraina, che prevede aiuti militari insieme a quelli umanitari, i 5Stelle voteranno sì, esattamente com’è successo alla Camera». Con la questione di fiducia, tra l’altro, è decaduto l’ordine del giorno presentato da Fratelli d’Italia a proposito del passaggio delle spese militari al 2 per cento del pil. L’obiettivo sarà raggiunto, come ha chiarito il ministro Lorenzo Guerini e come prevedevano gli accordi del 2019, entro il 2028. \n', 'Il No di Vito Petrocelli (M5s)\n', 'Il No di Petrocelli è quello più rumoroso ma anche uno di quelli più attesi. Il senatore del Movimento 5 Stelle e presidente della Commissione Esteri Vito Petrocelli ha sempre detto che avrebbe votato No a qualsiasi invio di armi in Ucraina: «Voterò no alla fiducia sul decreto Ucraina. È sbagliato inviare armi ad un paese coinvolto in un conflitto. Voglio rappresentare in parlamento il sentimento di tantissimi italiani, contro il pensiero unico interventista dei partiti. Ora lapidatemi pure.. ».']"
40,news-941773,No! Questo video non mostra degli attori truccati per fingersi vittime dell’invasione russa in Ucraina,https://www.open.online/2022/03/31/ucraina-video-attori-truccati-vittime-invasione-russa,2022-03-31 11:38:00,"['No! Questo video non mostra degli attori truccati per fingersi vittime dell’invasione russa in Ucraina\n', '\n', 'Le immagini che ritraggono alcune persone su cui viene applicato sangue finto provengono da un servizio del 2017\n', '«Li truccano prima di andare in scena… Ecco quanto è attendibile quello che dice la televisione…»: queste le parole che accompagnano un video in cui vediamo applicare del sangue finto su un gruppo di persone. I make-up artist che ricreano le ferite sui corpi dei protagonisti della clip sarebbero complici del grande inganno globale che vuole farci credere all’invasione della Russia in Ucraina? Alcuni utenti definiscono infatti le scene riprese come la «preparazione degli attori di guerra» per la realizzazione di messinscene utili alla propaganda. Ma queste teorie sono prive di fondamento, e per dimostrarlo basta ricostruire la provenienza delle immagini.\n', 'Analisi\n', 'Ecco uno dei post che condivide il video e i commenti tra due utenti, utili per comprendere come viene percepita la sua condivisione e i fantasiosi collegamenti con la pandemia Covid-19:\n', 'Silvana: «Li truccano prima di andare in scena…. Ecco quanto è attendibile quello che dice la televisione…»\n', 'Marzena: «Non c’e fine delle bugie…mi sembra che vedremmo le vere scene-volano TV dalle finestre»\n', 'Giuseppe: «IL PRESIDENTE PUTIN INSIEME A LEX PRESIDENTE TRAMP FRAPOCO PRESENTERANNO IL CONTO A QUESTI QUATTRO SCEMI CHE VOGLIONO FINGERE UNA GUERRA CHE NON E MAI INCOMINCITA SOLO UNA RESISTENZA DA PARTE DI MERCENARI ASSOLDATI DA ZELENKY DURANTE I SUOI 8 ANNI DA CRIMINALE CHE GOVERNAVA L’UCRAINA SOTTO COMANDO DELLE ELITE EUROPA E AMERICA FORMATA DAI ROSFILD DAI ROKFELERS IL FAMIGERATO BIL GAIZ I GOVERNANTI EUROPEI SONO TUTTI AL LORO SERVIZIO I PIU IMBECILLI GLI ITALIANI MA STANNO PER PAGARE IL CONTO L’ECONOMIA AMERICANA E CROLLATA GRAZIE AL L’IMBECILLE DI TURNO GIO BIDEN TUTTI IN GALERA.»\n', 'Marzena: «non dimentichiamo per favore le barzellete C.o.v.i d e sopratutto quando hanno osannato il v.a.c.i.n.o assasino»\n', 'Giuseppe: «È CERTO IL VACCINO CHE PURTROPPO CONTINUA A FARE VITTIME E DICONO CHE CE SEMPRE UNA PANDEMIA INGIRO E LA GENTE CI CREDE PERCHE ORAMAI SONO TUTTI IMPAURITI. »\n', '\n', 'Se strizziamo un po’ gli occhi e ci concentriamo sull’angolo in alto a sinistra del video, possiamo distinguere il logo del sito di notizie Gaza post. Il video proviene infatti da un servizio trasmesso dal notiziario nel 2017, dal titolo «Trucchi cinematografici: un’arte che fa guardare il mondo in modo diverso a Gaza». Il significato originario delle immagini infatti era quello di valorizzare il lavoro dei truccatori cinematografici Abdel Basset El Loulou e Maryam Salah. Quest’ultima in particolare veniva citata anche dall’emittente statale turca TRT World, per valorizzarne il lavoro pioneristico e raccontare come sia una delle poche truccatrici di Gaza. \n', 'Nel servizio veniva inoltre spiegato che gli attori sui quali i make-up artist stavano creando false ferite erano in realtà i partecipanti di un progetto creato dall’organizzazione benefica francese Médecins du monde (Medici del mondo), nata con l’obiettivo di ridurre le disuguaglianze sanitarie e offrire assistenza ai Paesi più vulnerabili. La conferma arriva dal servizio già citato di TRT world, in quale possiamo vedere il logo blu di Médecins du Monde sulla schiena di due persone presenti sul posto, al minuto 0.16.\n', 'Conclusioni\n', 'Gli utenti che hanno utilizzato le immagini per far credere che la guerra in Ucraina sia solo una finzione si sono avvalsi di un filmato del 2017, registrato a Gaza, concentrato sul lavoro di due make-up artist locali. Che non ha dunque nulla a che vedere con la guerra in corso: è stato decontestualizzato.']"
41,news-943663,Yelena Osipova: la donna russa sopravvissuta all’assedio di Leningrado torna in piazza contro Putin – Il video,https://www.open.online/2022/03/31/russia-san-pietroburgo-yelena-osipova-vs-guerra-ucraina-video,2022-03-31 11:08:00,"['Yelena Osipova: la donna russa sopravvissuta all’assedio di Leningrado torna in piazza contro Putin – Il video\n', '\n', 'Un video su Twitter la ritrae mentre mostra cartelli e scritte che contestano l’«Operazione Speciale» \n', 'Yelena Osipova, “sopravvissuta” all’assedio di Leningrado (oggi San Pietroburgo) è tornata a protestare in piazza contro la guerra in Ucraina. Un video su Twitter la ritrae mentre mostra cartelli e scritte che contestano l’«Operazione Speciale» di Vladimir Putin e parla con gli astanti. Osipova, 80 anni, oggi è un’artista e un’attivista molto conosciuta in Russia per le sue iniziative. Il 2 marzo scorso era stata arrestata dai russi perché teneva in mano un cartello che recitava: «Soldato, lascia cadere la tua arma e sarai un vero eroe!». ']"
42,news-943577,Lo sciopero e il blocco del varco Etiopia al porto di Genova: «Stop alle navi delle armi in Ucraina»,https://www.open.online/2022/03/31/genova-lavoratori-porto-varco-etiopia-sciopero,2022-03-31 09:45:00,"['Lo sciopero e il blocco del varco Etiopia al porto di Genova: «Stop alle navi delle armi in Ucraina»\n', '\n', 'Lo slogan è «Stop al traffico di armi nei porti» e la protesta è accompagnata da fumogeni e striscioni\n', 'Il varco Etiopia del porto di Genova è bloccato dalle 6 di stamattina dai lavoratori portuali che aderiscono a Usb e Calp, insieme a studenti, rappresentanti del movimento No Tav e altre associazioni. Lo slogan è «Stop al traffico di armi nei porti» e la protesta è accompagnata da fumogeni e striscioni. «Ci mettiamo la faccia ancora una volta perché crediamo che il traffico di armi sia una delle ragioni per cui ci troviamo in questa situazione – spiega Riccardo Rudino, portuale del Calp – Contrastare i traffici di armi ovunque è un buon punto di partenza per mettere fine a tutto questo». L’iniziativa, cui sta prendendo parte anche Gabriele Rubini alias Chef Rubio è stata organizzata per dire no alla guerra in Ucraina e in occasione dell’arrivo di una delle navi della flotta Bahri, diventata da anni simbolo delle cosiddette «navi della guerra», poiché- denunciano i portuali – «carica di armamenti destinati all’Arabia Saudita per il conflitto in Yemen». La nave è attesa nel porto di Genova il 12 aprile. Dopo il presidio i manifestanti, circa un centinaio, si sposteranno in assemblea al Cap.']"
43,news-943553,«Una donna stuprata e uccisa davanti al figlio di sei anni»: la storia pubblicata e poi rimossa da Kiev,https://www.open.online/2022/03/31/guerra-ucraina-mariupol-stupro-tweet,2022-03-31 09:32:00,"['«Una donna stuprata e uccisa davanti al figlio di sei anni»: la storia pubblicata e poi rimossa da Kiev\n', '\n', 'Il tweet è stato pubblicato nel primo pomeriggio del 30 marzo sull’account ufficiale del Ministero della Difesa. Ora non è più visibile\n', 'La notizia ha fatto in tempo ad essere condivisa dalle testate di tutto il mondo che stanno seguendo in diretta quello il conflitto in Ucraina. A Mariupol una donna sarebbe stata stuprata per sei giorni da un gruppo di soldati russi e poi lasciata morire davanti al figlio di sei anni. La storia è stata pubblicata dal profilo Twitter ufficiale del Ministero della Difesa ucraino. A riportarlo sono diverse testate, sia locali come Socportal che internazionali, come la statunitense Cnbc. In tutte però il tweet con cui Kiev aveva diffuso la storia non risulta più visibile e non è più possibile trovare nemmeno nel profilo ufficiale del ministero. \n', 'Nessuna spiegazione \n', 'Al momento non compare nessuna spiegazione sul perché sia stato cancellato anche se il portale Socportal ha tenuto uno screenshot del testo in cui viene raccontata la storia. Qui si può leggere anche il commento di Kiev: «La donna è morta a causa di tutte le ferite riportate. I capelli del suo bambino sono diventati grigi. Questo non è un film horror. Stupro, vioenza , omicidio: questo è quello che rappresenta il “mondo russo”». Il tweet si può trovare solo negli archivi che conservano anche le pagine web cancellate, qui vi lasciamo il testo che è si può rivedere su Archive.today.\n', 'I casi di stupro in Ucraina\n', 'Non è chiaro perché il tweet sia stato cancellato. L’ipotesi più probabile è che a seguito di una verifica il racconto pubblicato dal ministero della Difesa sia risultato falso, in parte o del tutto. Al netto del passo indietro di Kiev, nelle ultime settimane sono state diverse i racconti di stupri organizzati dalle truppe russe che sono stati diffusi direttamente dalle vittime. L’ultimo è arrivato dalla testata britannica The Times che ha intervistato Natalya, una donna di 33 anni originaria dell’area di Kiev. È stata lei a raccontare che il 9 marzo un gruppo di soldati russi ha ucciso il cane di famiglia nel giardino della casa in cui viveva con il figlio e il marito. \n', 'La sera dello stesso giorno gli stessi soldati sono tornati nella sua abitazione e hanno ucciso anche il marito. A questo punto hanno cominciato a stuprarla: «Hanno detto “faresti meglio a tacere o prendo tuo figlio e gli mostro il cervello di sua madre sparso per casa”». Anche la parlamentare ucraina Lesia Vasylenko ha riportato diversi casi di stupro in Ucraina, sempre da parte di truppe russe. Vasylenko ne ha parlato con il The Guardian: «Abbiamo notizie di donne violentate in gruppo dai soldati russi. Queste donne sono di solito quelle che non sono in grado di uscire. Stiamo parlando di anziane. La maggior parte di queste donne è stata uccisa dopo lo stupro. In alcuni casi invece sono state loro stesse a suicidarsi».']"
44,news-943543,«Putin è rimasto sorpreso dall’incapacità delle truppe ma continuerà la guerra per non perdere la faccia»,https://www.open.online/2022/03/31/guerra-russia-ucraina-putin-truppe-russe,2022-03-31 08:25:00,"['«Putin è rimasto sorpreso dall’incapacità delle truppe ma continuerà la guerra per non perdere la faccia»\n', '\n', 'L’ex segretario generale della Farnesina Michele Valensise: «Il tempo lavora contro l’Ucraina ma anche contro la Russia»\n', 'Michele Valensise, già segretario generale della Farnesina e ambasciatore in Germania, in un’intervista rilasciata a Il Messaggero dice che Vladimir Putin punta a una guerra lunga in Ucraina e che anche se l’operazione sta andando male lo Zar non vorrà perdere la faccia. «La logica, la razionalità di un’azione scatenata in questo modo, è tutta da dimostrare. Sicuramente l’“operazione militare speciale”, come Putin obbliga a chiamare la sua guerra, ha avuto uno sviluppo molto diverso dalle aspettative di Mosca, per via di fattori come la straordinaria resistenza ucraina, la morsa molto stretta delle sanzioni, l’incapacità tecnica dimostrata dalle truppe russe. Tutto questo era difficile da prevedere, possono esserci tante concause, inclusa l’analisi non accurata dei rapporti di forza sul terreno, ma i dubbi sulla razionalità della decisione permangono». \n', 'Riguardo i negoziati di pace, secondo Valensise un congelamento della situazione «lascerebbe aperta la soluzione definitiva, senza pregiudicarla, per successivi negoziati. La si farebbe insomma decantare in attesa di tempi migliori. Gli ucraini sembrano disponibili. I russi non sappiamo». Mentre, spiega l’ex ambasciatore a Marco Ventura, a Putin razionalmente converrebbe «contribuire a una via d’uscita la più rapida possibile, perché il tempo sta lavorando contro l’Ucraina, distrutta ogni giorno di più, soprattutto in termini di vite umane, che a differenza dei palazzi non si potranno ricostruire, ma anche contro la Russia, alle prese con qualche difficoltà interna e con un problema di reputazione internazionale. La sua credibilità non è più quella di un grande Paese e attore globale quale è».']"
45,news-943523,Il generale Graziano: «Ci vogliono 20 mila uomini lungo il confine del Donbass per la pace»,https://www.open.online/2022/03/31/guerra-russia-ucraina-generale-graziano-donbass,2022-03-31 07:30:00,"['Il generale Graziano: «Ci vogliono 20 mila uomini lungo il confine del Donbass per la pace»\n', '\n', 'Il presidente del Comitato Mililtare Ue: «Putin ha bisogno di una via d’uscita»\n', 'Il generale Claudio Graziano, presidente del Comitato Militare dell’Unione Europea, spiega oggi in un’intervista a Repubblica che per la pace in Ucraina potrebbe servire una forza di interposizione al confine con la Russia fatta di 20 mila uomini. Mentre il Donbass potrebbe diventare come il Libano. «Per Beirut c’era un accordo delle Nazioni Unite. Qui ci vorrebbe un accordo russo-ucraino per chiedere l’intervento di una forza di pace. Il problema è che la Russia siede nel Consiglio di sicurezza dell’Onu e ha un diritto di veto. Comunque, bisognerebbe innanzitutto cessare le ostilità e mettere in piedi un gruppo di interposizione con numeri importanti: 15 mila – 20 mila uomini, schierati lungo il confine sul Donbass. Con chiare indicazioni e regole di ingaggio e un mandato molto preciso. Le forze di separazione devono essere ben protette e bene armate perché se fossero deboli qualcuno avrebbe la tentazione di attaccarle». \n', 'Secondo Graziano nonostante gli annunci i russi non si stanno ritirando: «È solo una sosta operativa. Noi abbiamo esperienze di campagne russe in Georgia, in Siria, in Crimea, utilizzando poche forze molto efficaci. Se ripiegano lo fanno per riorganizzarsi. Il loro piano A è fallito, e sicuramente il loro obiettivo minimo è il Donbass e Mariupol. Spero che il negoziato proceda perché è l’unica via per la pace. Questo però solo quando c’è la volontà delle parti e le armi tacciono. E per ora non è così. Siamo in una fase di stallo operativo». Ma, conclude nel colloquio con Gerardo Greco, bisogna lasciare una via d’uscita a Putin: «Non può perdere ma neanche vincere, e vuole conseguire obiettivi che gli permettano di non perdere almeno la faccia». ']"
46,news-943513,Il consigliere di Zelensky: «Vi spiego quale ruolo avrà l’Italia garante della pace tra Russia e Ucraina»,https://www.open.online/2022/03/31/russia-ucraina-pace-ruolo-italia,2022-03-31 07:05:00,"['Il consigliere di Zelensky: «Vi spiego quale ruolo avrà l’Italia garante della pace tra Russia e Ucraina»\n', '\n', 'Serhiy Leshchenko: «Se voi ci garantite e poi la Russia attacca, significa che anche voi italiani, assieme agli altri garanti, sarete in guerra contro la Russia? Si stanno discutendo i protocolli segreti per mettere a punto la questione»\n', 'Serhiy Leshchenko è consigliere senior del presidente dell’Ucraina Volodymyr Zelensky. E in un’intervista rilasciata oggi al Corriere della Sera spiega quale sarà il ruolo dell’Italia come garante di Kiev nei negoziati con la Russia di Vladimir Putin. «Si lavora a un testo scritto», spiega il consigliere. «Noi ci concentriamo sulla sicurezza dell’Ucraina, contro ogni possibile attacco nel futuro, non solo contro aggressioni militari, ma anche contro la guerra ibrida e quella cibernetica. Per questo è fondamentale il ruolo dei Paesi garanti», aggiunge. E questo perché «noi chiediamo che, se non possiamo essere membri Nato, allora ci vengano date garanzie di sicurezza solide». \n', 'Qui entra in gioco l’Italia, quindi: secondo Leshchenko gli ucraini possono fidarsi di Putin «solo se garantiti da voi. Questo è davvero il punto cruciale del momento. Se voi ci garantite e poi la Russia attacca, significa che anche voi italiani, assieme agli altri garanti, sarete in guerra contro la Russia? Si stanno discutendo i protocolli segreti per mettere a punto la questione. Non ne voglio parlare oggi, sono temi troppo delicati. Le garanzie militari e politiche possono applicarsi in molti modi e ne stiamo parlando direttamente con Roma e con gli altri possibili garanti. Noi vogliamo essere nella posizione migliore per difenderci». \n', 'Infine, la questione dell’integrità territoriale dell’Ucraina: «Noi continuiamo a porre come precondizione che la Russia si ritiri sulle linee del 23 febbraio. Su questo punto siamo molto chiari, una volta rispettato possiamo poi lavorare per trovare una soluzione costruttiva riguardo a Crimea e Donbass. Mi sembra che la proposta di congelare per 15 anni lo status quo ante 24 febbraio sia intelligente e ci dia spazio sufficiente per ragionare con la diplomazia».']"
47,news-943489,Il carro armato russo a fuoco a Sloboda mentre gli ucraini guadagnano terreno a Chernihiv – Il video,https://www.open.online/2022/03/31/guerra-russia-ucraina-chernihiv-carro-armato-video,2022-03-31 05:43:00,"['Il carro armato russo a fuoco a Sloboda mentre gli ucraini guadagnano terreno a Chernihiv – Il video\n', '\n', 'Nel filmato girato nel villaggio si vedono un buon numero di forze ucraine, un carro armato russo bombardato e in fiamme e per le strade un denso fumo bianco\n', 'La Cnn riferisce che in un un video pubblicato sui social media si mostrano le truppe ucraine che guadagnano terreno rispetto alle forze russe vicino alla città settentrionale di Chernihiv. Nel filmato girato nel villaggio di Sloboda a circa 19 chilometri da Chernihiv si vedono un buon numero di forze ucraine, un carro armato russo bombardato e in fiamme e per le strade un denso fumo bianco. Il villaggio è vitale per gli sforzi ucraini per rompere l’accerchiamento russo di Chernihiv. Il video è stato geolocalizzato e la sua autenticità è stata verificata dalla Cnn. ']"
48,news-943485,Sondaggi: gli italiani condannano la Russia ma sono contro l’aumento delle spese militari,https://www.open.online/2022/03/31/sondaggi-spese-militari-armi-governo-draghi,2022-03-31 05:32:00,"['Sondaggi: gli italiani condannano la Russia ma sono contro l’aumento delle spese militari\n', '\n', 'Il campione interrogato non vuole più soldi per le armi anche se è quasi unanime la condanna nei confronti della Russia per aver scatenato la guerra\n', 'Due diversi sondaggi sulle spese militari dicono che gli italiani sono contrari all’aumento dei fondi per le armi. La rilevazione di Euromedia Research pubblicata oggi da La Stampa e quella di Izi di cui parla Il Fatto Quotidiano sostengono che il campione interrogato non vuole più soldi per le armi anche se è quasi unanime la condanna nei confronti della Russia per aver scatenato la guerra. Nel dettaglio, il sondaggio illustrato da Alessandra Ghisleri dice che il 61.4% degli italiani si dichiara contrario all’aumento delle spese militari non ritenendola una scelta giusta in questa particolare fase storica. Il 27.3% invece è favorevole a definire e mantenere gli impegni presi e tra questi troviamo il 40% degli over 65 anni.\n', 'Il 37,6% degli\n', 'intervistati ritiene che aumentare quella spesa significhi\n', 'distogliere risorse dagli investimenti con necessità prioritarie. In\n', 'questa definizione si riconoscono il 40% degli\n', 'elettori di Lega e\n', 'Fratelli d’Italia e il 45.0% di quelli del Movimento 5 Stelle.\n', 'Secondo Ghisleri, infine, sapendo che attraverso gli aumenti alla\n', 'spesa militare si potrebbe finanziare il campo della ricerca e dello\n', 'sviluppo nelle materie scientifiche delle università i favorevoli a\n', 'questi aumenti dal 27.3% passerebbero al 40%, e i contrari\n', 'perderebbero ben il 14.1%. Nel sondaggio di Izi la maggioranza degli\n', 'intervistati – un campione di 1.029 persone che hanno risposto tra\n', 'il 28 e il 29 marzo – condanna la Russia come Paese invasore, ma\n', 'non crede che l’Italia e la Nato debbano aiutare il popolo ucraino\n', 'a ogni costo.\n', '\n', 'Nel merito quasi il 73% degli intervistati non è d’accordo con la decisione del governo Draghi sull’aumento delle spese militari. Il 30,7% non crede che questa sia la risposta giusta agli ultimi avvenimenti mondiali, mentre per il 42% questa è la strada per nuovi conflitti e per la Terza Guerra Mondiale. Il 20,3% si dice invece molto o abbastanza d’accordo con la decisione. Anche sull’invio di armi a Kiev l’opinione pubblica è schierata per il no. Alla domanda su come aiutare l’Ucraina solo il 20,2% parla di aiuti economici e armi. Il 21% vuole soltanto le sanzioni, il 46,3% vuole solo un aiuto diplomatico per arrivare al Cessate-il-fuoco. Sette italiani su dieci non vogliono quindi l’invio di armi contro l’Ucraina aggredita. Nei giorni scorsi altre rilevazioni hanno contato i favorevoli e i contrari all’aumento della spesa militare. Secondo il sondaggio di Swg per il Tg di La7 il 54% degli italiani dice no, il 34% è favorevole e il 12% non sa. Una rilevazione di Emg per Cartabianca riporta numeri simili: il 54% è contrario, il 23% favorevole. ']"
49,news-943477,"Zelensky: «L’Ucraina si prepara agli attacchi russi nel Donbass, non ci fidiamo delle belle parole» – Il video",https://www.open.online/2022/03/31/guerra-russia-ucraina-zelensky-donbass-video,2022-03-31 05:01:00,"['Zelensky: «L’Ucraina si prepara agli attacchi russi nel Donbass, non ci fidiamo delle belle parole» – Il video\n', '\n', 'Il presidente ucraino richiama gli ambasciatori e parla con Biden \n', 'Nel videomessaggio che pubblica quotidianamente su Facebook il presidente dell’Ucraina Volodymyr Zelensky ha affermato che dai negoziati di pace finora non è arrivato nulla: «Non crediamo a nessuno, non ci fidiamo delle belle parole. C’è una situazione reale sul campo di battaglia. E ora – questa è la cosa più importante. Non rinunceremo a nulla. E combatteremo per ogni metro della nostra terra, per ogni nostra persona.». Zelenskiy ha anche affermato che l’Ucraina si sta preparando per gli attacchi russi al Donbass. Riferendosi alla sua chiamata con il presidente americano Joe Biden, il leader ucraino ha riferito che la conversazione è stata «molto dettagliata» ed è «durata un’ora. Il sostegno degli Stati Uniti è vitale per noi. – ha affermato Zelensky – Ho detto al presidente Biden quello di cui ha bisogno l’Ucraina. E sono stato il più sincero possibile con lui». Intanto il presidente ha richiamato gli ambasciatori dalla Georgia e dal Marocco. Il leader ucraino ha firmato un decreto in cui richiama gli ambasciatori ucraini per non aver «difeso gli interessi dello stato». ']"
50,news-940905,"Ucraina, gli Usa: «Putin mal informato dalle forze armate». Mosca apre al cessate il fuoco a Mariupol e inizia il ritiro da Chernobyl",https://www.open.online/2022/03/30/guerra-ucraina-30-marzo,2022-03-30 22:00:00,"['Ucraina, gli Usa: «Putin mal informato dalle forze armate». Mosca apre al cessate il fuoco a Mariupol e inizia il ritiro da Chernobyl\n', '\n', 'Washington non crede alla de-escalation annunciata ieri dal Cremlino. Nella Regione di Kiev continuano i bombardamenti. Parigi: «Nessuna svolta nei negoziati»\n', 'Gli Stati Uniti non credono all’offerta di tregua della Russia nella guerra in Ucraina. La Casa Bianca fa sapere che dietro l’annuncio di Istanbul finora si vede un mero avvicendamento di truppe dalle città assediate, ma nessuna fine del cessate il fuoco. E infatti la Bbc segnala ancora bombardamenti a Nord Ovest di Kiev, mentre le sirene suonano in tutta l’Ucraina. A Mariupol, però, la Russia offre un cessate il fuoco temporaneo, che inizierebbe domani, 31 marzo, alle 10. Nei negoziati di pace intanto la delegazione del presidente Zelensky si è detta disposta alla neutralità e alla rinuncia all’entrata nella Nato.\n', '22.00 – Il Pentagono: «I russi si ritirano da Chernobyl»\n', 'Secondo quanto riferito dal Pentagono, le truppe russe hanno iniziato il ritiro dalla zona della centrale nucleare di Chernobyl. «L’area della centrale nucleare, occupata dai russi dal 24 febbraio, è una delle zone che le forze di Mosca stanno lasciando per riposizionarsi in Bielorussia», hanno spiegato fonti della difesa Usa.\n', '21.10 – Mosca offre una tregua temporanea a Mariupol\n', 'Mosca ha aperto a un cessate il fuoco temporaneo a Mariupol. La tregua dovrebbe avere inizio domani, 31 marzo, alle 10. Se dovesse concretizzarsi, permetterebbe l’evacuazione di civili in una delle città più martoriate dalla guerra.\n', '21.00 – Gli Usa: «Tensioni tra Putin e alcuni suoi consiglieri»\n', '«Crediamo che Vladimir Putin sia stato mal informato» sulla guerra russa in Ucraina dai capi delle forze armate. A dirlo è la direttrice della comunicazione della Casa Bianca Kate Bedingfield, confermando le indiscrezioni rilanciate in giornata sui media Usa. La Casa Bianca ha aggiunto che ci sarebbero «tensioni» tra Putin e alcuni suoi consiglieri.\n', '19.55 – Parigi: «Nessuna svolta dai negoziati»\n', 'La Francia non vede «nessuna\xa0svolta» nei negoziati tra Russia e Ucraina. Lo ha detto il suo\xa0ministro degli Esteri, Jean-Yves Le Drian.\xa0\n', '19.30 – Putin a Scholz: «Al momento si può ancora pagare il gas in euro»\n', 'Il presidente russo Vladimir Putin ha detto al cancelliere tedesco Olaf Scholz che per il momento si potrà continuare a pagare il gas in euro. Lo riferisce il governo di Berlino.\n', '19.00 – Kiev a Lavrov: «Questioni Crimea e Donbass chiuse? Prima bisogna ripristinare la sovranità sui territori»\n', 'Oltre che accettare che «lo status di\xa0Paese non nucleare e non allineato», l’Ucraina sta «capendo che\xa0le questioni della Crimea e del Donbass sono definitivamente\xa0chiuse». Lo ha detto il ministro degli Esteri russo Serghei\xa0Lavrov, aggiungendo che ciò rappresenta «un importante\xa0progresso» per i negoziati. Lo riferisce l’agenzia Interfax. In tutta risposta da Kiev, il ministero degli Esteri ucraino Oleg Nikolenko, ha dichiarato che «le questioni della Crimea occupata e del Donbass saranno definitamente chiuse dopo il ripristino della sovranità\xa0ucraina in questi territori». \n', '17.50 – Telefonata Di Maio-Kuleba\n', 'In contemporanea con il colloquio telefonico tra Vladimir Putin e Mario Draghi, il ministro degli Esteri ucraino Dmytro Kuleba ha sentito «l’amico Luigi Di Maio» a cui ha espresso «la gratitudine per il sostegno all’Ucraina in questo momento difficile. Abbiamo discusso di ulteriori sanzioni alla Russia – ha scritto Kuleba su Twitter – e di altri modi in cui l’Italia può aiutare l’Ucraina a difendersi dall’aggressione russa».\n', '17.35 – Telefonata Putin-Scholz su pagamento del gas\n', 'In una telefonata tra Vladimir Putin e Olaf Scholz si è discusso nuovamente della richiesta di Mosca di pagare le forniture di gas in rubli e non più in dollari o euro. Il presidente russo e quello tedesco hanno concordato di portare avanti un confronto tra i rispettivi esperti, secondo quanto riferisce il Cremlino citato dalle agenzie russe. Putin ha poi informato il premier tedesco sull”esito dei negoziati di ieri a Istanbul.\n', '16.55 – Johnson: «Far cadere Putin non è nostro obiettivo»\n', '«Non è un obiettivo del governo britannico» far cadere Vladimir Putin, ha spiegato il premier Boris Johnson in una commissione parlamentare dopo le dichiarazioni del presidente americano Joe Biden dei giorni scorsi. Johnson ha comunque aggiunto che non sarebbe: «ignobile sperare» un epilogo del genere, considerando la «barbara aggressione» di Mosca sull’Ucraina. Johnson ha ribadito la necessità di rafforzare le sanzioni contro Mosca fino a quando: «l’ultimo singolo militare russo» non avrà lasciato l’Ucraina. A proposito delle garanzie di sicurezza chieste da Kiev ai Paesi garanti, Johnson ha ipotizzato di realizzare «un’architettura di sicurezza» basata su forniture massime di armi che scoraggino l’invasione russa.\n', '16.10 – Kiev: «Nessun ritiro russo da Kiev e Chernihiv»\n', 'Nonostante l’annuncio di ieri 29 marzo del Cremlino su una «riduzione radicale delle attività miliari su Kiev e Chernihiv», il ritiro non sarebbe mai cominciato. Lo denuncia il portavoce del ministero della Difesa ucraino che ha descritto quelli delle truppe russe come «movimenti limitati. Il nemico ha ritirato le unità che hanno subito le perdite maggiori per rifornirle – ha chiarito Oleksandr Motuzyanyk – L’assedio di Chernihiv continua, come missili e colpi di artiglieri lanciati dalle forze russe». \n', '15.05 – Kiev: referendum su accordo solo dopo ritiro russo\n', 'Un referendum nazionale in Ucraina su un accordo tra Kiev e Mosca potrà svolgersi solo quando le truppe russe saranno: «tornate alle loro posizioni antecedenti al 23 febbraio». Sono le condizioni ribadite oggi 30 marzo dal capo negoziatore ucraino Michailo Podolyak, consigliere di Volodymyr Zelensky, durante un collegamento con i media internazionali a Leopoli. Il giorno dopo i colloqui a Istanbul, Podolyak ha spiegato che nei prossimi giorni la trattativa con Mosca si concentrerà sui singoli termini del trattato, ancora in fase di definizione e non ancora accettato dalla controparte. La bozza del possibile accordo secondo Podolyak dovrà essere accettato anche dagli Stati garanti. Podolyak si è poi detto molto soddisfatto per la presenza dell’oligarca russo Roman Abramoch e per la sua «efficacia» nel mediare tra la delegazione russa e ucraina.\n', '13.30 – A Mariupol bombardato anche un ufficio Ue e un edificio della Croce rossa\n', 'I bombardamenti dell’esercito russo su Mariupol hanno colpito anche un ufficio della Commissione europea. Si tratta di un ufficio della missione consultiva dell’Ue in Ucraina, come ha spiegato l’Alto rappresentante dell’Ue, Josep Borrell, che ha fermamente condannato l’attacco chiarendo che comunque: «nessun membro della missione o collaboratore è rimasto ferito». Nei bombardamenti è stata colpita anche un edificio della Croce rossa, come ha riferito all’Afp una responsabile ucraina dell’organizzazione.\n', '13.15 – Un morto e sei feriti nei bombardamenti a Chernihiv\n', 'È di un morto e sei feriti il bilancio dei bombardamenti di questa notte a Nizhyn, nella provincia di Chernihiv. Secondo il sindaco Alexander Kodola citato da Ukrinform, tra le persone ferite ci sarebbe anche un bambino: «10 case private sono state danneggiate, tre sono state distrutte e anche automobili e garage». \n', '12.45 – Peskov: «Per il pagamento del gas in rubli ci vorrà tempo»\n', 'Il Cremlino rinvia a data da destinarsi la deadline imposta ai Paesi europei per il pagamento delle forniture di gas in rubli. Secondo il portavoce del Cremlino, la Banca centrale russa non ha ancora messo a punto il meccanismo che dovrà essere utilizzato come imposto da un decreto di Vladimir Putin. Peskov non ha escluso che la lista dei beni da pagare in rubli potrebbe allargarsi anche a greggio e grano, come proposto dal portavoce della Duma.\n', '\n', '12 – Cremlino: «Da negoziati in Turchia nessuna svolta»\n', 'Dai negoziati di ieri 29 marzo a Istanbul non è emerso ancora «niente di promettente, né alcuna svolta», dice il Cremlino rilanciato dall’agenzia Afp. Alla fine dei colloqui tra le delegazioni russa e ucraina, il ministero della Difesa russa aveva annunciato una:\xa0«radicale riduzione delle attività militari», salvo poi chiarire più avanti che la de-escalation non avrebbe rappresentato ancora un vero e proprio cessate il fuoco.\n', '11.00 – Onu: «Oltre 4 milioni di rifugiati dopo l’invasione»\n', 'Secondo l’agenzia per i rifugiati delle Nazioni Unite (Unhcr), sono più di 4 milioni i rifugiati fuggiti dall’Ucraina dal 24 febbraio, ovvero da quando è scoppiata la guerra scatenata dalle forze militari russe. Lo riporta oggi il Guardian. 1 persona su 11, dunque, ha lasciato l’Ucraina.\n', '10.49 – Bombardamenti lungo il fronte Kiev-repubblica di Donetsk \n', 'Come scrive il Guardian, le forze russe in queste ore stanno bombardando quasi tutte le città lungo la linea del fronte tra il territorio controllato da Kiev e l’autoproclamata repubblica di Donetsk. A dirlo alla tv nazionale ucraina è stato il governatore regionale di Donetsk, Pavlo Kyrylenko.\n', '10.41 – Chernihiv bombardata tutta la notte \n', 'Secondo il governatore Viacheslav Chaus, su Telegram, la città di Chernhiv è stata colpita dai russi per tutta la notte, nonostante l’annuncio del Cremlino di riduzione delle operazioni militari in città. «Ci crediamo alle promesse? Certo che no», ha scritto Chaus sostenendo che le forze militari russe avrebbero condotto «attacchi sulla città di Nizhyn, inclusi attacchi aerei, e per tutta la notte hanno colpito Chernihiv».\n', '10.00 – Papa: «Si fermi la guerra mostruosa e selvaggia»\n', 'Papa Francesco ha rivolto «un saluto particolarmente affettuoso» ai bambini ucraini, ospitati dalla Fondazione “Aiutiamoli a vivere”, dall’associazione “Puer” e dall’ambasciata di Ucraina presso la Santa Sede. «E con questo saluto ai bambini torniamo a pensare a questa mostruosità della guerra e rinnoviamo le preghiere perché si fermi questa crudeltà selvaggia che è la guerra», ha dichiarato il Santo Padre al termine dell’udienza generale.\n', '9.00 – Kiev: tre corridoi umanitari a sud\n', 'La vice premier ucraina Iryna Vereshcuk su Telegram ha fatto sapere che oggi sono stati concordati tre corridoi umanitari con la Russia. I tre corridoi sono tutti a sud del paese: ️per l’evacuazione dei residenti di Mariupol e la consegna degli aiuti umanitari alla città di Berdyansk; ️per la consegna degli aiuti umanitari e l’evacuazione delle persone dalla città di Melitopol; ️per un convoglio di persone con mezzi propri dalla città di Energodar a Zaporizhia. «Ieri ai colloqui di Istanbul, la delegazione russa ha ricevuto proposte per organizzare corridoi umanitari verso i 97 insediamenti più colpiti nelle regioni di Kharkiv, Kyiv, Cherson, Chernihiv, Sumy, Zaporizhia, Donetsk, Lugansk e Mykolayiv», ha detto la vicepremier, aggiungendo che «oggi continueremo a lavorare per ottenere l’approvazione per questi corridoi umanitari». \n', '8.40 – La Duma: il rublo anche per l’export di grano e petrolio \n', 'Il portavoce della\n', 'DumaVyacheslav Volodin ha proposto di ampliare la lista di prodotti\n', 'esportati in rubli. Includendo anche grano e petrolio. «Sarebbe\n', 'giusto ampliare, qualora questo fosse vantaggioso per il nostro\n', 'Paese, la lista dei beni esportati venduti in rubli: fertilizzanti,\n', 'grano, greggio, legnami, metalli, carbone, ecc.», ha detto Volodin\n', 'su Telegram secondo quanto riportato dalla Tass. «I Paesi europei\n', 'hanno tutte le possibilità commerciali per pagare in rubli. Non è\n', 'una tragedia. La situazione è molto peggiore quando c’è il denaro,\n', 'ma non i prodotti. La cooperazione dovrebbe essere reciprocamente\n', 'vantaggiosa», ha concluso.\n', '8.20 – 145 bambini uccisi\n', 'Sono 145 i bambini uccisi\n', 'e 222 quelli feriti dall’inizio della guerra in Ucraina. Lo ha fatto\n', 'sapere l’ufficio del procuratore generale ucraino: la maggior parte\n', 'delle vittime è stata registrata nella regione di Kiev. Ammontano\n', 'ivece 790 sono gli istituti scolastici danneggiati a causa di\n', 'bombardamenti: 75 di questi sono andati completamente distrutti.\n', 'Questi dati non sono definitivi – precisa il comunicato del\n', 'procuratore – dal momento che non vi è alcuna possibilità di\n', 'ispezionare i luoghi di bombardamento nelle aree di ostilità attive\n', 'e nei territori temporaneamente occupati.\n', '7.40 – Intelligence Gb: esercito di Mosca costretto a riparare\n', ' I servizi segreti di Sua\n', 'Maestà vedono una crescente difficoltà delle truppe russe nella\n', 'guerra in Ucraina, non solo per le perdite ma anche per la logistica.\n', 'Per questo le divisioni militari sono state «costrette a tornare in\n', 'Bielorussia e Russia», secondo quanto rileva l’ultimo aggiornamento\n', 'sulla situazione sul campo in Ucraina. «Le unità russe che hanno\n', 'subito pesanti perdite sono state costrette a tornare in Bielorussia\n', 'e Russia per riorganizzarsi e rifornirsi. Tale attività sta\n', 'esercitando ulteriore pressione sulla logistica già tesa della\n', 'Russia e dimostra le difficoltà che la Russia sta incontrando nel\n', 'riorganizzare le sue unita’ nelle aree avanzate all’interno\n', 'dell’Ucraina».\n', '7.00 – Servizi segreti ucraini: i russi deportano i nostri cittadini\n', 'I russi deportano decine\n', 'di migliaia di ucraini. L’accusa viene dallo Sbu, ovvero il Servizio\n', 'di Sicurezza di Kiev, che parla di residenti di Mariupol trasferiti\n', 'con la forza in Russia da parte delle autorità di Mosca. In\n', 'particolare, dice l’intelligence ucraina, «nelle regioni di Donetsk\n', 'e Lugansk, il Servizio di sicurezza dell’Ucraina ha registrato e\n', 'avviato le indagini sulla deportazione forzata di decine di migliaia\n', 'di persone da Mariupol e dai territori temporaneamente occupati del\n', 'Donbass nella Federazione Russa». I russi, si spiega, «minacciando\n', 'con le armi, costringono gli ucraini a salire sugli autobus, li\n', 'privano dei documenti e li portano fuori dall’Ucraina».\n', '6.20 – Kiev: 2.000 georgiani per aiutare la Russia\n', 'L’esercito della Russia in Ucraina ha rimesso insieme i suoi ranghi. Aggiungendo unità provenienti dai territori occupati della Georgia: sarebbero arrivate circa 2.000 persone. Questo sostiene lo stato maggiore delle Forze armate ucraine: «Nei territori temporaneamente occupati degli oblast di Zaporizhia e Cherson, il nemico continua a commettere atti illegali contro la popolazione locale», aggiungono. E intanto alla periferia di Melitopol i russi hanno istituito posti di blocco: «Nelle ultime 24 ore, le forze alleate hanno respinto quattro attacchi degli occupanti russi nelle aree di Donetsk e Luhansk», cita l’ultimo bollettino, «i soldati ucraini hanno distrutto 7 carri armati, 7 unità corazzate, 2 unità di veicoli e un cannone anticarro. Il nemico – conclude – ha subito vittime». Un rapporto pubblicato nella tarda serata di martedì e pubblicato dal ministero della Difesa afferma che «secondo alcune indicazioni, il nemico russo sta raggruppando le unità per concentrare i suoi sforzi principali sull’est».\n', '5.00: Gli Usa: «Americani, lasciate la Russia»\n', 'Il Dipartimento di Stato americano ha avvertito i cittadini americani del rischio di poter essere arrestati in Russia e li ha invitati a non andare nel paese o a lasciarlo immediatamente. Attualmente a Mosca è detenuta la giocatrice professionista di basket Brittney Griner, arrestata a febbraio al suo arrivo all’aeroporto della capitale russa, con l’accusa di aver portato stupefacenti. \n', '3.50 – Trump a Putin: «Dica quello che sa su Biden e il figlio»\n', 'Donald Trump ha chiesto a Vladimir Putin di rendere pubblica qualsiasi informazione dannosa a sua conoscenza sulla famiglia Biden, in particolare su Hunter Biden, il figlio del presidente. «Direi che, se Putin sapesse la risposta, dovrebbe renderla nota e noi dovremmo conoscerla», ha detto in una nuova intervista pubblicata da JustTheNews.\n', '3.40 – Usa: ritiro della Russia è finto \n', 'La Casa Bianca non crede alla tregua dichiarata dai russi e al ritiro delle forze da alcune città assediate dell’Ucraina. «Nessuno dovrebbe farsi ingannare da Putin», fa sapere lo staff di Washington mentre sottolinea che quello di Mosca ad oggi è un mero avvicendamento di truppe dalle zone attorno a Kiev e a Chernihiv per preparare una nuova offensiva. Il direttore delle comunicazioni della Casa Bianca Kate Bedingfield, secondo quanto riferito dalla Tass, fa intanto sapere che un incontro tra Putin e Biden è possibile solo dopo una significativa riduzione dell’escalation in Ucraina. «Ieri (Biden, ndr) ha detto che sarebbe disposto a incontrare di nuovo il presidente Putin o a parlargli», ha fatto sapere Bedingfield. «Non posso indicare le precondizioni per una conversazione tra il presidente Biden e il presidente Putin, se non per dire che siamo stati molto chiari, il presidente Biden è stato molto chiaro sul fatto che ci deve essere una tangibile de-escalation dalla Russia e un chiaro, vero impegno per una soluzione diplomatica». Ma dagli Usa arriva anche un’altra accusa. – I russi stanno bloccando 94 navi alimentari civili nella regione del Mar Nero e hanno bombardato tre navi che trasportano merci dai porti del Mar Nero in tutto il mondo, in particolare quelle noleggiate da una azienda agricola. Lo ha detto il primo vicesegretario di Stato americano Wendy Sherman, secondo quanto viene riportato da Ukrinform. Circa il 30% delle esportazioni mondiali di grano provengono dalla regione del Mar Nero, così come il 20% del mais e il 75% dell’ olio di girasole. Molti esportatori hanno rinunciato a inviare le loro navi nel Mar Nero, anche nei porti russi. «La Marina russa sta bloccando l’accesso ai porti ucraini, il che blocca di fatto l’esportazione di grano», ha detto la Sherman citata da Ukrinform.\n', '2.00 – I russi installano campi minati \n', 'Le truppe russe stanno\n', 'rafforzando le posizioni conquistate attraverso l’installazione di\n', 'campi minati sul territorio ucraino. Mentre non si registrano\n', 'tentativi di espandere il loro controllo sulle città. Queste le\n', 'notizie date dallo stato maggiore ucraino, secondo la Ukrainska\n', 'Pravda, nel suo riepilogo della situazione sul terreno. Nella regione\n', 'di Zaporozhzia i russi stanno realizzando strutture di fortificazione\n', 'ma «l’obiettivo di raggiungere i confini amministrativi delle\n', 'regioni di Donetsk e Luhansk, l’accerchiamento della città di Kiev e\n', 'stabilire il controllo sulla riva sinistra dell’Ucraina rimane\n', 'inadempiuto». In direzione sud invece «il nemico sta adottando\n', 'misure per ripristinare la capacità di combattimento delle sue\n', 'unità» frenando «le azioni delle unità delle forze armate ucraine\n', 'con fuoco di artiglieria e attacchi aerei». Alcune esplosioni si\n', 'sono verificate anche nei dintorni di Stepnogorsk, Orikhovo e\n', 'Gulyaypole, mentre «non ci sono cambiamenti significativi nella\n', 'composizione e posizione delle truppe nemiche nelle aree di Volyn ,\n', 'Polissya e Seversky». Nessun cambiamento significativo anche nelle\n', 'zone operative del Mar Nero e del mar di Azov. Proseguono invece\n', '«attacchi aerei e missilistici nelle aree di Kreminna e Mariupol»,\n', 'che resta comunque in mani ucraine.\n', '1.30 – Hrw: «La Russia usa mine antiuomo a Kharkhiv»\n', 'L’esercito russo usa mine\n', 'antiuomo vietate a Kharkhiv. Lo dice Human Rights Watch, che ricorda\n', 'che questo tipo di armi è vietato. «Le mine antiuomo – spiega\n', 'l’organizzazione – sono state localizzate da tecnici ucraini per\n', 'l’eliminazione degli ordigni due giorni fa, il 28 marzo 2022.\n', 'Notoriamente la Russia possiede queste mine che possono uccidere e\n', 'mutilare indiscriminatamente persone entro un raggio di circa 16\n', 'metri. L’Ucraina viceversa non possiede questo tipo di arma. I Paesi\n', 'di tutto il mondo dovrebbero condannare con forza l’uso da parte\n', 'della Russia di mine antiuomo vietate in Ucraina», ha affermato\n', 'Steve Goose, direttore del settore armi di Human Rights Watch.\n', '«Queste armi non fanno distinzione tra combattenti e civili e\n', 'lasciano un’eredità mortale per gli anni a venire», ha concluso.\n', '\n', 'Dal 1997 il Trattato\n', 'internazionale per la messa al bando delle mine vieta totalmente\n', 'l’uso, la produzione, lo stoccaggio e il trasferimento di mine\n', 'antiuomo. La Russia non lo ha mai firmato, a differenza dei164 paesi\n', 'che hanno aderito. L’Ucraina lo ha fatto il 24 febbraio 1999. Le mine\n', 'utilizzate dalla Russia sono di nuova concezione.Vengono chiamate\n', 'POM-3, note anche come ‘Medallion’. Sono dotate di un sensore sismico\n', 'per rilevare una persona in avvicinamento ed emettere una carica\n', 'esplosiva. La successiva detonazione della carica e i frammenti di\n', 'metallo che proietta possono causare morte e lesioni entro un raggio\n', 'di 16 metri.\n', '00.50 – Kiev bombardata nella notte\n', 'Kiev è stata bombardata nella notte. Gli inviati di Cnn e Bbc hanno segnalato esplosioni a nord-ovest della capitale ucraina mentre le sirene hanno suonato in altre zone del paese. I combattimenti sono continuati nel pomeriggio di ieri mentre le esplosioni si sono sentite fino a 20 chilometri dalla capitale, anche se nessuno è in grado di dire se a sparare siano i russi o gli ucraini. ']"
51,news-943349,Il governo pone la fiducia sul decreto Ucraina. Domani alle 11 il voto al Senato,https://www.open.online/2022/03/30/decreto-ucraina-governo-draghi-fiducia,2022-03-30 21:35:00,"['Il governo pone la fiducia sul decreto Ucraina. Domani alle 11 il voto al Senato\n', '\n', 'Dopo le tensioni degli ultimi giorni, Giuseppe Conte ha annunciato che il Movimento 5 stelle voterà a favore\n', 'Il governo ha posto al Senato la questione di fiducia al Decreto Ucraina sul testo approvato dalla Camera. Il voto al Senato è fissato per domani mattina alle 11 a Palazzo Madama. Oggi è arrivata l’apertura dal M5s al termine della riunione di Giuseppe Conte con i senatori. «Se il governo metterà la fiducia sul decreto Ucraina, che prevede aiuti militari insieme a quelli umanitari, i 5Stelle voteranno sì, esattamente com’è successo alla Camera», ha detto l’ex premier. Successivamente il ministro della Difesa, Lorenzo Guerini si è fatto mediatore tra le richieste dei pentastellati e la linea del governo, calibrando progressivamente l’aumento delle spese militari concordato nel 2014 con la Nato al 2 per cento del Pil dal 2024 al 2028. Nessuna crisi di governo, dunque, con toni più distesi rispetto a ieri quando la differenza di vedute sull’aumento delle spese militari tra il premier Draghi e il presidente del M5s sembrava insanabile. Il M5s si è detto contrario all’aumento entro il 2024, richiedendo il rinvio al 2030.\n', 'Di fatto, il problema per i pentastellati non era il decreto in sé, quanto l’ordine del giorno già approvato alla Camera con il voto di tutta la maggioranza, e anche di Fratelli d’Italia, con il quale si impegna il governo ad aumentare le spese militari fino al 2 per cento del Pil entro il 2024, come previsto dal 2014 in accordo con la Nato.\xa0A Palazzo Madama FdI ha riproposto lo stesso Odg, decaduto però perché i pareri della commissione Bilancio non sono arrivati in tempo e il provvedimento arriverà dunque in Aula senza relatore. Il testo che verrà votato al Senato sarà quindi lo stesso della Camera, e include anche l’Odg approvato da Montecitorio e che prevede l’impegno del governo ad aumentare le spese per la Difesa. Non decade infatti l’obiettivo di aumentare le spese militari sulla base degli accordi con la Nato, ma semplicemente i termini slittano dal 2024 al 2028. Le tempistiche per raggiungerlo dovranno dunque essere definite e calendarizzate in un secondo momento. Questo perché, come ribadito nelle scorse ore dal premier Draghi, «restano gli impegni assunti dall’Italia con i partner della Nato e il governo dovrà rispettarli, non ci possiamo sottrarre». ']"
52,news-942451,"Ucraina, Draghi a Putin: «Serve al più presto un cessate il fuoco. Mosca dia segnali di de-escalation»",https://www.open.online/2022/03/30/guerra-ucraina-telefonata-draghi-putin,2022-03-30 18:38:00,"['Ucraina, Draghi a Putin: «Serve al più presto un cessate il fuoco. Mosca dia segnali di de-escalation»\n', '\n', 'La telefonata è durata circa un’ora. Il presidente del Consiglio italiano e il presidente russo si manterranno in contatto, ha fatto sapere Palazzo Chigi\n', 'È durata circa un’ora la telefonata tra Mario Draghi e Vladimir Putin. Il presidente del Consiglio italiano e il presidente russo hanno avuto un colloquio nel pomeriggio di oggi, 30 marzo. Secondo quanto riportato dall’agenzia Tass, Putin ha aggiornato Draghi sugli sviluppi nei negoziati tra Mosca e Kiev e sulla richiesta della Russia del pagamento in rubli delle forniture di gas, su cui l’Ue ha promesso battaglia. Secondo Palazzo Chigi, Draghi ha sottolineato l’importanza di stabilire quanto prima un cessate il fuoco in Ucraina, e ha evidenziato la disponibilità del governo italiano a contribuire al processo di pace, in presenza di chiari segni di de-escalation da parte della Russia. Palazzo Chigi ha fatto sapere che Draghi e Putin hanno concordato sull’opportunità di rimanere in contatto. Il 25 marzo scorso, al termine del Consiglio europeo a Bruxelles, il premier aveva detto: «Noi stiamo cercando la pace, io la sto cercando, veramente, gli altri leader europei, francesi e tedeschi in particolare, la stanno cercando. Hanno avuto, e avrò anche io, colloqui con\xa0Putin». La telefonata tra Draghi e il presidente russo arriva dopo che il governo italiano ha dato la sua disponibilità a diventare uno dei garanti della sicurezza dell’Ucraina.']"
53,news-942477,"Ucraina, M5s contro il governo Draghi: «Dica quanto ci costeranno le armi nei prossimi anni». Ma c’è già una ipotesi di mediazione",https://www.open.online/2022/03/30/ucraina-m5s-conte-governo-draghi,2022-03-30 18:00:00,"['Ucraina, M5s contro il governo Draghi: «Dica quanto ci costeranno le armi nei prossimi anni». Ma c’è già una ipotesi di mediazione\n', '\n', '«È impensabile una corsa al riarmo ora», ha detto l’ex premier Conte. L’ipotesi di accordo: far cadere l’odg di Fratelli d’Italia per tornare al testo che il Movimento ha già votato alla Camera\n', 'Fatta la rottura, trovata la mediazione che, nonostante i duri formalmente duri, era già nell’aria. Ha preso il via l’ufficio di presidenza delle commissioni Difesa e Esteri del Senato per stabilire il prosieguo dei lavori sul decreto Ucraina. Il provvedimento è\xa0atteso in Assemblea a Palazzo Madama alle 18, e potrebbe arrivare in Aula senza il mandato al relatore nella forma approvata dalla Camera, come spiegato da Maurizio Gasparri, relatore in commissione, non essendo arrivati pareri sugli emendamenti dalla commissione Bilancio. Un’opzione auspicata dal M5s, che vorrebbe arrivare in Aula senza relatore, per poter votare il testo già approvato alla Camera e sul quale per loro sarebbe più difficile far mancare la fiducia, qualora il governo, come sembra confermato, dovesse effettivamente porla. Se non ci sarà il relatore, infatti, il decreto non conterrà più l’ordine del giorno di Fratelli d’Italia che impegna a far salire le spese militari al 2 per cento del Pil. \n', '«È curiosa e davvero straordinaria la dovizia di particolari con cui “fonti di palazzo Chigi” hanno ricostruito la spesa militare italiana. La stessa meticolosità andrebbe usata per dare notizia del previsto incremento delle spese militari per gli anni 2023 e 2024, che rappresentano il fulcro del confronto di questo giorni». si leggeva nella nota del Movimento Cinque Stelle dopo la riunione dei suoi senatori, alla presenza di Giuseppe Conte (rieletto leader il 28 marzo) per fare il punto sul tema delle spese militari in vista del voto sul Dl Ucraina. «Con i governi Conte le spese per le armi sono aumentate di circa 1 miliardo l’anno, se resta l’obiettivo del 2024 con Draghi l’aumento sarà di 6 miliardi l’anno», continua la nota. Subito dopo, su Facebook, era intervenuto lo stesso Conte scrivendo: «È impensabile una corsa al riarmo ora. È fuori dalla realtà pensare di aumentare di almeno 12/15 miliardi la nostra spesa militare in due anni. L’impegno del 2 per cento può essere centrato solo con una crescita di spesa progressiva, spalmata nei prossimi anni, ad esempio da qui a quantomeno il 2030».\n', '«Non mettiamo in discussione gli impegni internazionali – si leggeva, invece, sul post del M5s – come quello del 2 per cento del Pil per investimenti militari, ma la tempistica stabilita in via indicativa nel 2014, cioè in un’altra era politica, sociale ed economica va rimodulata alla luce delle gravi crisi ancora in atto, pandemica ed energetica. Noi diciamo che quel target, che solo dieci membri Nato su trenta (tra cui Usa e Uk) hanno finora raggiunto, non può essere considerato un dogma indiscutibile a cui inchiodare le nostre scelte di spesa pubblica in un momento in cui le priorità sono altre. Noi diciamo semplicemente, come tra l’altro aveva detto lo stesso ministro della Difesa Guerini nel 2019, prima della pandemia sanitaria ed energetica, che raggiungere questo obiettivo entro il 2024 è insostenibile e irrealizzabile nel pieno di una crisi economica e sociale con pochi precedenti».\n', 'Cosa ha detto Conte negli ultimi giorni\n', 'Negli ultimi giorni l’ex premier si è schierato contro l’aumento delle spese militari prospettato dal governo Draghi. L’ex premier lo ha ribadito persino il giorno prima delle votazioni per la scelta del leader del Movimento (elezioni in cui ha stravinto): «Sarò il presidente che dirà no all’aumento massiccio delle spese militari», aveva detto. Il premier Mario Draghi lo ha incontrato martedì 29 marzo per fare il punto della situazione: subito dopo il colloquio a due, Palazzo Chigi ha fatto sapere che «se si mettono in discussione gli impegni assunti, in un momento così delicato alle porte dell’Europa, viene meno il patto di maggioranza». Nei retroscena è saltata fuori una frase del premier a Conte: «Mi stai chiedendo di rinnegare gli impegni che tu hai rispettato?». In ogni caso la discussione dovrà trovare un punto di caduta domani 31 marzo quando il dl Ucraina che, tra l’altro, ha recepito l’ordine del giorno di Fratelli d’Italia che parla esplicitamente dell’aumento delle spese militari fino al 2 per cento del Pil, sarà votato dall’aula del Senato. \n', 'La rielezione di Conte \n', 'L’ex premier è stato votato da 55.618 iscritti su un totale di 59.050 votanti (anche se gli aventi diritti sarebbero più del doppio, 130.570; manca di fatto una fetta consistente di voti). Il voto si è reso necessario dopo che il tribunale di Napoli, il 7 febbraio scorso, ha sospeso le due delibere con cui il M5s aveva modificato il suo statuto indicando poi Conte come presidente. A fare ricorso in quel caso erano stati alcuni attivisti, tra cui Steven Hutchinson, Renato Delle Donne e Liliana Coppola. Problemi, anche piuttosto importanti, c’erano stati anche con Rousseau che aveva bacchettato gli «autoproclamatosi dirigenti del Movimento» accusandoli di «proseguire la loro azione in violazione delle regole associative e delle decisioni degli iscritti», avviando le votazioni su\xa0Sky Vote. \n', 'Foto in copertina: ANSA/RICCARDO ANTIMIANI']"
54,news-943155,La versione russa sul ritiro da Kiev e Chernihiv: «Qui ucraini sconfitti: ora raggruppamento delle truppe in Donbass»,https://www.open.online/2022/03/30/guerra-ucraina-truppe-russia-kiev-chernihiv-donbass,2022-03-30 17:47:00,"['La versione russa sul ritiro da Kiev e Chernihiv: «Qui ucraini sconfitti: ora raggruppamento delle truppe in Donbass»\n', '\n', 'Dopo le smentite ucraine sull’annunciato ritiro russo, il Cremlino conferma lo spostamento delle proprie truppe verso il Donbass, dopo aver «sconfitto le forze armate ucraine» vicino alla capitale\n', 'Il ministero della Difesa russo attraverso il maggiore generale Igor Konashenkov ha dichiarato che è in corso: «il previsto raggruppamento delle truppe russe nelle direzioni di Kiev e Chernigov». Mosca prova così a confermare l’impegno preso ieri 29 marzo dopo i colloqui di Istanbul, quando cioè aveva annunciato una: «radicale riduzione delle attività militari» proprio nella zona vicina alla capitale ucraina. Citati dall’agenzia Tass, i vertici militari russi sostengono che la manovra fosse ampiamente prevista in un piano che punta a concentrare le proprie truppe evitando di prende d’assalto la città e con lo scopo quindi di evitare perdite tra la popolazione civile. Il ministero della Difesa russo sostiene poi che il piano prevedeva anche la sconfitta delle formazioni armate di Kiev, che altrimenti avrebbero impedito alle truppe russe di rinforzare il fronte del Donbass: «Tutti questi obiettivi – spiega il ministero russo – sono stati raggiunti». Poche ore prima fonti del governo ucraino avevano minimizzato l’annunciato ritiro da Kiev e Chernihiv delle truppe russe, parlando invece di movimenti minimi e che riguardavano solo le unità militari che avevano subito le perdite più gravi. ']"
55,news-942995,No! Questi non sono i combattenti ucraini accusati di crimini di guerra a Kharkiv,https://www.open.online/2022/03/30/foto-combattenti-ucraini-accusati-crimini-guerra-kharkiv,2022-03-30 16:59:00,"['No! Questi non sono i combattenti ucraini accusati di crimini di guerra a Kharkiv\n', '\n', 'La foto diffusa sui social è in realtà datata. I due combattenti che i russi sostengono di aver catturato hanno smentito tutto con un video\n', '«Catturati i torturatori dei soldati russi», riporta la descrizione di una foto condivisa sui social e in particolare via Facebook. Nell’immagine, due soldati si trovano inginocchiati a terra mentre vengono fotografati dai russi per immortalare il momento. Secondo gli autori dei post, i due ripresi sarebbero Sergei Velichko (detto “Cile”), del battaglione Azov, e Konstantin Nemichev, entrambi accusati di essere responsabili di crimini di guerra nei confronti dei prigionieri russi a Kharkiv (ne parliamo qui). Non è affatto così.\n', 'Analisi\n', 'Ecco uno dei post Facebook che riporta la foto e la notizia associata:\n', 'CATTURATI I TORTURATORI DEI SOLDATI RUSSI. APPARTENGONO AL FAMIGERATO BATTAGLIONE AZOV. STIAMO ARMANDO QUESTE PERSONE!\n', 'Eccoli i torturatori di soldati russi. Eccoli i bravi ragazzi ucraini: stiamo parlando dei leader del battaglione neonazista Azov, Sergei Velichko, detto “Cile”, e Konstantin Nemichev. \n', 'Sono quelli che hanno torturato, gambizzato e crocifisso i prigionieri russi. Catturati dai servizi speciali russi. Stiamo armando queste persone!\n', ' #RussiaUcraina #battaglioneazov\n', 'L’immagine non corrisponde ai fatti di questi giorni. In un articolo del 26 gennaio 2015 della testata polacca Gazeta.pl, troviamo una galleria che presenta lo stesso identico scatto:\n', 'Si tratta del fotogramma di un video ripreso dai separatisti di Donetsk a seguito della conquista dell’aeroporto del 22 gennaio 2015. Nel video vengono mostrate le violenze ad opera dei filorussi nei confronti dei prigionieri ucraini.\n', 'L’immagine fa seguito a un comunicato rilasciato da Mosca. Vladimir Shamanov, rappresentate della Duma russa, ha dichiarato che le forze filorusse avevano catturato i due miliziani ucraini ritenuti responsabili di crimini di guerra contro i prigionieri russi a Kharkiv, il militante Azov Sergei Velichko (soprannominato “Cile”) e Konstantin Nemichev della difesa territoriale. Questi ultimi, a seguito della dichiarazione, hanno diffuso via Telegram un video per smentire la cattura.\n', 'Conclusioni\n', 'L’immagine non mostra affatto la cattura dei combattenti ucraini che avrebbero commesso crimini di guerra contro dei prigionieri russi a Kharkiv. Questa, infatti, riguarda un altro episodio avvenuto nel 2015 a Donetsk.']"
56,news-942933,L’ex sindaca Raggi si ribella: «Non sono filo-putiniana o filo-russa: sono contraria alla guerra»,https://www.open.online/2022/03/30/ucraina-m5s-raggi-vs-guerra-putin,2022-03-30 16:46:00,"['L’ex sindaca Raggi si ribella: «Non sono filo-putiniana o filo-russa: sono contraria alla guerra»\n', '\n', 'L’ex sindaca di Roma: «Le mie parole sono state distorte per creare una contrapposizione tutta politica tra “buoni” e “cattivi” all’interno della quale chi non si adegua è ovviamente un “cattivo”»\n', '«Non sono una filo-putiniana o filo-russa: è evidente che in Ucraina ci sia un aggressore, la Russia, come è pubblica la mia contrarietà alla guerra come soluzione dei conflitti». Chiarisce così Virginia Raggi a proposito di alcuni scambi pubblicati in una chat interna al M5s, «Quelli che il M5s», in cui l’ex sindaca di Roma avrebbe rilanciato diversi messaggi filo-russi e contro il governo ucraino. Nei testi che ha condiviso vengono espresse critiche anche verso l’Unione Europea «che smania per allargare la sua influenza verso Est\xa0anche a costo di prendere sottobraccio un’impresentabile Ucraina, un’Ue decisa a fare la guerra commerciale alla Russia anche a costo di imporle sanzioni che danneggiano le economie degli Stati membri, Italia compresa». Nel post di risposta alle accuse, l’ex sindaca di Roma precisa: «Mi rincresce dover fare questa premessa (ritengo anche banali queste mie affermazioni) ma mi si vuole affibbiare questa “etichetta” per delegittimarmi. Ho detto pubblicamente che ho serie perplessità sull’invio di armi in Ucraina, così come ho detto che dobbiamo renderci liberi dal ricatto russo sulla fornitura del gas. Credo che vadano trovate delle soluzioni di mediazione tra le parti – ben vengano le trattative diplomatiche in corso – e che vadano comprese e approfondite le cause del conflitto». \n', 'Riguardo ai passaggi pubblicati, l’ex sindaca capitolina spiega di aver «condiviso in una chat privata le analisi sulle tensioni tra Russia e Ucraina che aveva fatto, fin dal 2014, l’allora parlamentare europeo Dario Tamburrano. Dario invitava ad intervenire prontamente per evitare che la guerra si estendesse dalla Crimea e dal Donbass a tutta l’Ucraina e all’Europa. Aveva ragione. Allo stesso tempo proponeva una soluzione: limitare l’incidenza del gas russo nelle forniture energetiche dell’Europa e investire nelle fonti rinnovabili. Ed è quello che, secondo me, dobbiamo fare. Per me è questa una delle “armi” che abbiamo per depotenziare il conflitto». Dunque, nessuna vicinanza allo “zar”: «Le mie parole sono state distorte per creare una contrapposizione tutta politica tra “buoni” e “cattivi” all’interno della quale chi non si adegua è ovviamente un “cattivo”». ']"
57,news-940749,Con la guerra in Ucraina torna di moda l’olio di palma. La preoccupazione degli ambientalisti: «Foreste pluviali a rischio»,https://www.open.online/2022/03/30/guerra-ucraina-olio-di-palma,2022-03-30 16:35:00,"['Con la guerra in Ucraina torna di moda l’olio di palma. La preoccupazione degli ambientalisti: «Foreste pluviali a rischio»\n', '\n', 'La carenza di olio di girasole può essere affrontata sostituendolo con l’olio di palma. Greenpeace teme per le foreste del sudest asiatico, ma la situazione sembra migliore di sette anni fa\n', 'La guerra in Ucraina potrebbe causare un aumento della produzione dell’olio di palma, con conseguenze al momento difficili da prevedere per i paesi produttori. Il motivo è l’attuale carenza di un altro olio vegetale, quello di girasole, di cui Ucraina e Russia sono rispettivamente il primo e il secondo produttore: una immette sul mercato il 46% dell’olio di girasole mondiale, l’altra il 23%. Al momento, le esportazioni da entrambi i Paesi sono boccate e i prezzi sono aumentati del 289% rispetto allo stesso periodo del 2021. E l’olio di palma rappresenta un’alternativa allettante a quello di girasole. La Malesia è il secondo produttore mondiale dopo l’Indonesia. Lunedì 28 marzo il Malaysian Palm Oil Council, ha fatto sapere che prevede che la domanda di olio di palma continuerà a crescere nei prossimi mesi, così come i prezzi, che sono già passati dai 1.640 dollari a tonnellata di febbraio agli attuali 1.990 dollari a tonnellata. Molti produttori di alimenti preconfezionati, tra i quali la maggior parte dei surgelati pronti da friggere, fanno grande uso dell’olio di girasole, per il suo sapore neutro e l’alto punto di fumo, ma visto l’aumento dei prezzi stanno virando sull’olio di palma, che ha caratteristiche simili. È del 28/03 anche la notizia che la catena di supermercati inglese Iceland sospenderà il ban sul prodotto istituito nel 2018 per ragioni ambientali.\n', 'Il rischio per le foreste pluviali\n', 'L’olio di palma è un un prodotto estremamente utile e versatile, e a parità di superficie coltivata ha una resa migliore di molti altri oli vegetali. Tuttavia, le condizioni ideali per la crescita della palma da olio si sovrappongono con quelle della foresta pluviale. Il clima equatoriale è ideale per la crescita delle palme, che beneficiano anche delle feritili torbiere su cui sorgono le foreste del sudest asiatico. Non è un caso che infatti il 45% delle piantagioni in quella regione ricopra un’area che nel 1989 era foresta. Così come la Malesia, anche l’Indonesia prevede di aumentare la propria produzione di olio di palma nel corso del 2022, fatto che ha destato le preoccupazioni degli ambientalisti. L’olio di palma infatti è al centro di controversie da anni. La sua coltivazione spesso spinge i proprietari terrieri a bruciare ettari di foresta per fare spazio alle palme, con conseguenze disastrose anche per la fauna, che perde il proprio habitat a sfavore di una monocoltura che non favorisce la biodiversità. A causa di ciò, molte compagnie nel tempo hanno preso le distanze da quest’olio vegetale e ne hanno ridotto i consumi. Ma l’incremento del prezzo dell’olio di girasole potrebbe invertire la tendenza. \n', '«La situazione è estremamente preoccupante», ha detto a Open Martina Borghi, portavoce di Greenpeace Italia. «C’è il rischio che l’aumento dei prezzi dell’olio di palma possa causare speculazioni. Ad esempio, i coltivatori potrebbero decidere di bruciare altri ettari di foresta per fare spazio alle palme, e sarebbe uno scenario particolarmente problematico perché quest’anno ha piovuto poco e gli incendi rischiano di espandersi in maniera difficile da controllare» ha spiegato Borghi, che ha precisato che «dal 2015 ad oggi le cose sono migliorate, ma la guerra in Ucraina potrebbe invertire il trend». \n', 'Le note positive: la norma europea che potrebbe tiene conto della deforestazione e la produttività della palma da olio\n', 'Per fortuna però, esistono gli strumenti per porre rimedio, almeno in Europa. Come fa notare Borghi: «L’UE sta lavorando a una norma per tracciare e limitare l’importazione di deforestazione insita in molti prodotti, tra cui l’olio di palma. Proprio il 17 marzo i ministri dell’ambiente degli Stati membri si sono riuniti per discuterla», ci vorrà ancora del tempo prima che diventi effettiva, «ma è un passo in avanti». Bisogna infine considerare che la palma, a parità di superficie coltivata, produce quattro volte più olio del girasole. Il che la rende di gran lunga la coltura da olio più efficiente se si guarda al consumo di suolo. ']"
58,news-942947,"I negoziati visti da Mosca: «Senza l’ingresso della Nato, Kiev punta a buon vicinato». Ma è stallo su Donbass e Crimea",https://www.open.online/2022/03/30/guerra-ucraina-negoziati-posizione-mosca,2022-03-30 16:24:00,"['I negoziati visti da Mosca: «Senza l’ingresso della Nato, Kiev punta a buon vicinato». Ma è stallo su Donbass e Crimea\n', '\n', 'Kiev propone di affidare la ricerca di una soluzione sulle regioni ucraine filo-russe in un vertice al massimo livello tra Putin e Zelensky. Per ora il Cremlino ribadisce che la propria posizione non cambia\n', 'Il dato registrato da Mosca dopo i colloqui di ieri 29 marzo a Istanbul è che Kiev per la prima volta: «ha mostrato di essere pronta a soddisfare le condizioni per costruire relazioni di buon vicinato con la Russia e discutere le richieste di principio». Il capo negoziatore russo Vladimir Medinsky conferma la linea di cauto distacco dall’ottimismo circolato nelle ore successiva alla concluse della prima giornata di negoziati in Turchia. Ottimismo alimentato dall’annuncio dello stesso ministero della Difesa russo di ridurre in modo «radicale» le attività militari nelle regioni di Kiev e Chernihiv. Una de-escalation che poi il Cremlino ha chiarito non avrebbe portato a un immediato cessate il fuoco, non prima che si arrivasse almeno a una bozza di accordo tra le parti. \n', 'Il punto che più sembra aver soddisfatto la parte russa è quello sulla mancata adesione alla Nato di Kiev. Uno scenario anticipato nei giorni scorsi dal presidente ucraino Volodymyr Zelensky e ribadito dalla delegazione di Kiev nei colloqui: «Se questi impegni vengono onorati, la minaccia che la Nato abbia un punto di appoggio nel territorio ucraino verrà eliminato». In stallo invece la trattativa sul Donbass e la Crimea, temi che rischiano di essere separati in negoziati ad hoc con tempi che possono arrivare anche ai prossimi 15 anni nel caso della Crimea. Mosca su entrambi i punti ha ribadito: «La nostra posizione di fondo non è cambiata», insistendo quindi sull’obiettivo di «liberare» il Donbass e puntare all’indipendenza della Crimea con un suo ingresso nella federazione russa. ']"
59,news-942861,I punti di Kiev nel negoziato: «Neutralità rafforzata come Israele. Italia tra i garanti? Gliene saremmo grati»,https://www.open.online/2022/03/30/guerra-ucraina-negoziati-posizione-kiev,2022-03-30 15:55:00,"['I punti di Kiev nel negoziato: «Neutralità rafforzata come Israele. Italia tra i garanti? Gliene saremmo grati»\n', '\n', 'Il ruolo dei Paesi garanti secondo Kiev è quello di intervenire entro 72 ore in caso di qualsiasi forma di aggressione\n', 'Una delle principali proposte che Kiev ha messo sul tavolo nei negoziati di Istanbul è quella di istituire una «neutralità rafforzata», ha spiegato il capo della delegazione negoziale ucraina, David Arakhamia, in un’intervista a Rbc. Lo status prevede il diritto dell’Ucraina di fare affidamento sul proprio esercito e sulle garanzie di sicurezza di altri Paesi. L’esempio fatto da Arakhamia è la Svizzera o Israele: «che hanno un esercito di riserva che può essere mobilitato in gran numero e dare la risposta necessaria in caso di aggressione. Come si suol dire – ha aggiunto il delegato ucraino – confida in Dio, ma su te stesso non puoi sbagliarti». A proposito del ruolo dei Paesi garanti, Arakhamia ha chiarito che devono intervenire: «in automatico in caso di un attacco in qualsiasi forma». Questi Paesi: «devono essere obbligati, dopo consultazioni il cui tetto è di 72 ore, a fornire l’assistenza necessaria, sotto forma di armi e di i intervento delle forze armate o altro». Regole che dovranno essere stabilite con un «vincolo giuridico», quindi con una ratifica da parte dei rispettivi Parlamenti. Chi dovrà diventare un Paese garante dell’Ucraina è questione ancora aperta, ha detto il consigliere di Volodymyr Zelensky, Mikhailo Podolyak: «Tutti possono partecipare. E l’Italia è interessata a parteciparvi. Saremmo molto grati all’Italia se lo facesse. È un trattato che potrebbe costruire una nuova architettura della sicurezza globale». Podolyak si è detto ancora ottimista a proposito di un incontro tra Zelensky e Vladimir Putin, preceduto dalla stipula di un accordo preliminare tra Mosca e Kiev.']"
60,news-942783,Zelensky al parlamento norvegese: «Date più gas all’Ue: così darete sicurezza all’Europa e all’Ucraina»,https://www.open.online/2022/03/30/guerra-ucraina-zelensky-parlamento-norvegia,2022-03-30 15:11:00,"['Zelensky al parlamento norvegese: «Date più gas all’Ue: così darete sicurezza all’Europa e all’Ucraina»\n', '\n', 'Allo Storting di Oslo, il presidente ucraino ha fatto appello al secondo fornitore di gas per l’Ue dopo la Russia perché aiuti l’Europa a essere meno dipendente da Mosca\n', 'Il presidente ucraino Volodymyr Zelensky è intervenuto al Parlamento norvegese, dove ha lanciato un appello perché aumenti le proprie forniture di gas per i Paesi europei alle prese con la riduzione graduale degli approvvigionamenti dalla Russia. Nel suo videomessaggio, Zelensky ha ricalcato la richiesta già fatta al Qatar, a cui aveva chiesto di usare il proprio gas a favore dei Paesi amici di Kiev come arma contro Mosca. Ai norvegesi, stondi fornitori di gas naturale per l’Ue dopo la Russia, Zelensky ha detto: «Potete dare un contributo decisivo alla sicurezza energetica dell’Europa, fornendo le risorse necessarie, sia per i Paesi delle che per l’Ucraina». Il presidente ucraino ha poi sollecitato Oslo a impedire l’attracco delle navi russe nei porti norvegesi, come già deciso da diversi altri Paesi occidentali. Le imbarcazioni russe ha detto Zelensky: «Non dovrebbero avere il diritto di usare i porti del mondo libero». ']"
61,news-942707,"A Mariupol bombardato un edificio della Croce rossa, Kiev: «Dentro feriti e materiale umanitario»",https://www.open.online/2022/03/30/guerra-ucraina-mariupol-attacco-croce-rossa,2022-03-30 14:35:00,"['A Mariupol bombardato un edificio della Croce rossa, Kiev: «Dentro feriti e materiale umanitario»\n', '\n', 'La denuncia arriva dalla responsabile dei diritti umani del Parlamento ucraino. Ancora incerto il numero delle persone presenti nell’edificio al momento dell’attacco\n', 'Un edificio della Croce rossa a Mariupol con tanto di simbolo sul terrazzo ben evidente dall’alto è stato colpito dai bombardamenti russi. Lo ha denunciato l’incaricata dei diritti umani del Parlamento ucraino, Lioudmyla Denisova che su Telegram ha diffuso l’immagine dell’edificio attaccato: «deliberatamente» dalle truppe di Mosca: «L’aviazione nemica e l’artiglierei hanno fatto fuoco su un edificio segnato con una croce rossa su uno sfondo piano, che indica la presenza di persone ferite o civili e materiale umanitarie». Per il momento Denisova ha spiegato che non ci sono ancora informazioni su possibili vittime o feriti, senza specificare quante persone si trovassero al momento dell’attacco nell’edificio. ']"
62,news-942511,"Mariupol sotto l’assedio russo, come è ridotta la città dopo i bombardamenti. Il sindaco: «Ancora deportati con la forza in Russia» – Il video",https://www.open.online/2022/03/30/ucraina-mariupol-bombardamenti-sindaco-deportati-russia-video,2022-03-30 12:43:00,"['Mariupol sotto l’assedio russo, come è ridotta la città dopo i bombardamenti. Il sindaco: «Ancora deportati con la forza in Russia» – Il video\n', '\n', 'Un intero reparto di maternità di un ospedale di Mariupol sarebbe stato portato in Russia, denuncia il sindaco\n', 'C’è anche Mariupol fra i tre corridoi umanitari accordati dell’esercito russo oggi con Kiev. Una città che appare ormai fantasma dalle immagini diffuse su Telegram da vari media ucraini tra cui Nexta. Dal video realizzato con un drone è evidente come ormai siano rimasti in piedi pochi palazzi, con decine di case distrutte, le rovine dell’ormai famoso teatro colpito dai razzi russi e gli edifici pubblici anneriti dagli incendi divampati con i bombardamenti, come quello che aveva colpito lo scorso 9 marzo l’ospedale e il suo reparto di maternità. Dopo l’allarme lanciato dieci giorni fa, è di oggi 30 marzo la denuncia del sindaco della città, Vadym Boychenko, sulle evacuazioni forzate in Russia dal reparto di maternità di un altro ospedale di Mariupol: «Più di 70 persone, donne e personale medico del reparto maternità numero due del distretto della riva sinistra di Mariupol sono stati presi con la forza dagli occupanti». Secondo Boychenko finora più di 20 mila residenti di Mariupol sono stati portati via contro la propria volontà in Russia, in città remote e senza documenti di identità. Secondo l’ufficio del sindaco, ci sarebbero ancora 160 mila civili intrappolati in città.']"
63,news-942411,La lite in diretta tra Alessandro Orsini e Vittorio Emanuele Parsi a Cartabianca – Il video,https://www.open.online/2022/03/30/rai-cartabianca-orsini-vs-parsi-video,2022-03-30 10:40:00,"['La lite in diretta tra Alessandro Orsini e Vittorio Emanuele Parsi a Cartabianca – Il video\n', '\n', 'Diverbio tra i due professori: «Stai facendo una figuraccia»; «Volevo evitare buffonate»\n', 'Lite in diretta a Cartabianca su Raitre tra i professori Alessandro Orsini e Vittorio Emanuele Parsi. I due cominciano a punzecchiarsi mentre al dibattito partecipa anche il giornalista de il Fatto Quotidiano Andrea Scanzi: Parsi dice che non si parla di fatti, Orsini risponde «Noi ci conosciamo, stai facendo una figuraccia. Hai fatto solo un intervento da saccente: ‘il mondo non funziona così’… non hai nulla da dire”. Parsi controreplica: «Era questo che volevo evitare: fare da cassa di risonanza a queste buffonate». E subito dopo interrompe il collegamento. ']"
64,news-942371,Quanto prende un mercenario per la guerra in Ucraina? «La Russia mi offre 6 mila euro al mese»,https://www.open.online/2022/03/30/guerra-russia-ucraina-quanto-prende-mercenario,2022-03-30 10:18:00,"['Quanto prende un mercenario per la guerra in Ucraina? «La Russia mi offre 6 mila euro al mese»\n', '\n', 'Un soldato siriano volontario: se morirà al fronte la Russia darà 43.600 euro come rimborso alla sua famiglia\n', 'La Russia offre l’equivalente di 5.900 euro al mese ai mercenari siriani per combattere in Siria. Lo scrive la Bbc, citando un soldato siriano che si è offerto volontario per combattere. Sotto condizione di anonimato, l’uomo ha spiegato che secondo lui la Russia sta facendo un massacro in Ucraina, ma sta anche aiutando i poveri siriani che non possono permettersi di mangiare. La sua famiglia gli ha sconsigliato di andare in guerra, ma se morirà al fronte Mosca darà l’equivalente di 43.600 euro come rimborso. Il combattente ha detto che conosce almeno 200 persone che si sono offerte volontarie. Secondo il governo ucraino e una Ong siriana 14 centri di reclutamento sono stati allestiti in tutta la Siria. Il Telegraph ieri invece ha pubblicato un articolo in cui si racconta una storia molto diversa: i reclutatori costringono i cittadini siriani disperati a combattere in Ucraina, promettendo pagamenti che poi non vengono effettuati. E, secondo un’indagine del quotidiano e del team di giornalismo investigativo Lighthouse Report, non tutti coloro che partono per l’Ucraina lo fanno di loro volontà, anzi: un testimone ha raccontato di essere partito solo perché uno dei reclutatori gli aveva promesso un aiuto personale dai russi per risolvere una questione familiare. Il 29enne ha detto di aver già prestato servizio in Libia sostenendo che in cambio i russi gli avevano promesso che avrebbero provato a far liberare il fratello, in carcere per ordine del governo siriano dal 2018. Ma alla fine non se ne è fatto nulla. ']"
65,news-942275,Arrivano gli aiuti per i profughi ucraini (ma non per chi li ospita): 300 euro a persona per tre mesi,https://www.open.online/2022/03/30/aiuti-italia-rifugiati-ucraina-come-funzionano,2022-03-30 09:33:00,"['Arrivano gli aiuti per i profughi ucraini (ma non per chi li ospita): 300 euro a persona per tre mesi\n', '\n', 'Sono 75 mila le donne, i bambini e gli anziani fuggiti dall’Ucraina in guerra e giunti nel nostro Paese nelle ultime settimane. Il governo italiano ha stanziato 428 milioni. Ma c’è anche il problema (e il caos) dei minori non accompagnati\n', 'Ci sono novità sul piano predisposto dalla Protezione civile di Fabrizio Curcio. I soldi stanziati, 428 milioni di euro, non andranno alle famiglie che, in queste settimane, hanno ospitato e stanno ospitando migliaia di profughi ucraini scappati dal loro Paese in guerra, assediato dai russi di Putin. L’ordinanza della Protezione civile, infatti, prevede aiuti direttamente ai rifugiati, non a chi li ospita, oltre a un piano per i bambini che prevede l’obbligo di una tutela legale per i minori non accompagnati. Nello specifico, è stato previsto un assegno di 300 euro al mese, per massimo tre mesi (che diventano due se il profugo ucraino trova lavoro) che dovrebbe andare a coprire una platea di 60 mila persone – il totale di ucraini nel nostro Paese è di 75 mila – che hanno provveduto autonomamente alla propria sistemazione. \n', 'Come funzionano i contributi economici \n', 'Molti sono ospiti da amici o familiari. Ma ci sono altre 15 mila persone che, non conoscendo nessuno sul territorio italiano, entreranno nel circuito dell’accoglienza diffusa a cura di associazioni ed enti no profit che saranno chiamati a rispondere a un bando della Protezione civile. Previsti, in questo caso, 33 euro al giorno a ospite. Potranno parteciparvi anche semplici cittadini (ma in questo caso la richiesta verrà vagliata dalle associazioni che, comunque, dovranno garantire mediazione linguistica, servizi di assistenza e pocket money). Restano validi, come scrive Francesco Grignetti su La Stampa, gli 8 mila posti messi a disposizione da prefetture e comuni. Per i 60 mila profughi che hanno trovato un tetto in Italia previsti 300 euro al mese che diventano 150 per i bambini. Il massimo è di tre mesi. Per richiedere questi aiuti sarà necessario collegarsi alla piattaforma informatica attivata dalla Protezione civile; i soldi potranno essere ritirati in qualsiasi sportello bancario o postale – il punto è ancora da chiarire – presentandosi con documento d’identità e ricevuta del permesso di rifugiato rilasciato dalle Questure. Previsti controlli per evitare truffe. I profughi ucraini, tra l’altro, dovranno presentare domanda di asilo temporaneo alle prefetture mentre a medici e infermieri ucraini verrà equiparato, senza troppe formalità, il titolo di studio conseguito nel proprio Paese a quello italiano. L’obiettivo è integrarli il prima possibile.\n', 'Il problema dei minori non accompagnati\n', 'Adesso, però, salta fuori un problema importantissimo. Sono 30 mila i minori arrivati nel nostro Paese dall’Ucraina. Solo in 475 sono stati registrati. Troppo pochi. Da qui la richiesta della commissaria delegata per i minori non accompagnati, Francesca Ferrandino, che ha detto chiaro e tondo che chi è arrivato in Italia senza un genitore dovrà ottenere la nomina del tutore legale (che può essere anche l’adulto con cui è arrivato nel nostro Paese). Il problema è che le famiglie ucraine sono molto scettiche: temono di non rivedere più i propri figli, dando il via a un iter di adozione e affido non voluto. La prassi, infatti, prevede la denuncia in Questura del bambino e poi l’avvio del procedimento, presso il tribunale dei minori, per la nomina di un tutore legale. Ma in pochissimi lo stanno facendo. Ne scrive Alessandra Ziniti su Repubblica. Infine, dal ministero dell’Interno si apprende che negli ultimi giorni è stato registrato un rallentamento del flusso dei profughi ucraini verso l’Europa: si è passati da 200 mila a 40 mila al giorno. L’Italia, alla data di ieri 29 marzo, accoglie 75 mila profughi ucraini. Le domande di protezione sono state finora 750, un dato che «riflette la speranza degli ucraini di rientrare in patria dopo il termine delle ostilità».\n', 'Foto in copertina di repertorio: ANSA/JESSICA PASQUALON ']"
66,news-942289,Kiev premia il soldato di Snake Island che aveva detto ai russi «Go fuck yourself» – Il video,https://www.open.online/2022/03/30/guerra-russia-ucraina-premia-soldato-snake-island-video,2022-03-30 09:02:00,"['Kiev premia il soldato di Snake Island che aveva detto ai russi «Go fuck yourself» – Il video\n', '\n', 'Lui e le altre guardie di Snake Island erano stati dati inizialmente per morti. Poi sono stati scambiati con prigionieri russi \n', 'Roman Hrybov, il soldato ucraino che ha pronunciato l’ormai famosa frase «Nave da guerra russa, vai a farti fottere» quando gli è stato chiesto di arrendersi, è tornato a casa. Inizialmente si pensava che Hrybov e tutte le guardie di confine di Snake Island fossero state uccise durante un attacco russo. Invece lui e le altre guardie sono stati catturati dai russi sullo sperone roccioso a sud del porto di Odessa quando la città è finita sotto i bombardamenti di Mosca nel primo giorno dell’invasione russa in Ucraina. Poi è stato rilasciato nell’ambito di uno scambio di prigionieri e successivamente ha ricevuto una medaglia per i servizi resi alla nazione. Le prime notizie provenienti da Snake Island avevano dato per morte tutte le 13 guardie di frontiera ucraine, che avevano rifiutato di arrendersi secondo i racconti. Il presidente Volodymyr Zelensky aveva annunciato per loro la decorazione di Eroe dell’Ucraina. Pochi giorni dopo si è scoperto che i soldati erano ancora vivi ed erano stati fatti prigionieri dai russi. «Tutti coloro che erano stati fatti prigionieri sono stati scambiati. La Russia ha avanzato questa proposta. Li abbiamo scambiati senza esitazione… Coloro che sono morti, sono eroi», ha detto Zelensky. \n', ' ']"
67,news-942271,«Biden punta a far cadere Putin ma così rischia di far durare la guerra in Ucraina per anni»,https://www.open.online/2022/03/30/guerra-russia-ucraina-biden-caduta-putin,2022-03-30 08:22:00,"['«Biden punta a far cadere Putin ma così rischia di far durare la guerra in Ucraina per anni»\n', '\n', 'Niall Ferguson, docente ad Harvard e saggista: «Gli Stati Uniti sono su una china pericolosa e hanno sbagliato i calcoli»\n', 'Lo storico Niall Ferguson, docente ad Harvard e saggista, in un’intervista rilasciata oggi al Corriere della Sera parla della strategia di Joe Biden sulla guerra in Ucraina – che è costata finora al presidente un crollo dei sondaggi – e spiega perché può essere pericolosa: «L’Amministrazione Biden si è imbarcata in una strategia che punta a prolungare a la guerra, nella convinzione che questo porterà a un cambio di regime in Russia. La cosiddetta gaffe di Biden non era affatto una gaffe: membri dell’Amministrazione hanno più volte indicato quella che chiamo la strategia cinica ma ottimista di prolungare la guerra e aspettare che le sanzioni facciano cadere Putin. Trovo però questa strategia straordinariamente rischiosa e pensata male. Se gli Usa adoperassero la loro influenza sia su Ucraina che Russia per spingere a un cessate il fuoco, allora accadrebbe: e tuttavia l’Amministrazione Biden non sembra coinvolta nella diplomazia. È un grave errore: e i rischi di prolungare la guerra sono molto maggiori di quanto Biden non sembri comprendere. Potrebbe essere fortunato e magari Putin viene davvero rovesciato: ma se scommetti il futuro dell’Ucraina su questo esito, le chance mi sembrano terribili», dice il docente nel colloquio con Luigi Ippolito. \n', 'Putin, ragiona Ferguson, non è Saddam Hussein e nemmeno Gheddafi: ha un arsenale nucleare e può usarlo. Mentre con un cambio di regime in Russia si otterrebbe al massimo di spingere Mosca tra le braccia della Cina: «Tutta la strategia americana è basata su un profondo e strategico errore di calcolo che mi rende molto nervoso per le prossime settimane». Mentre l’Ucraina ha un modello a cui guardare in vista dei negoziati per la pace: «La Finlandia è l’esempio più ovvio: ha funzionato come una società aperta e democratica nonostante fosse neutrale e dovesse essere in buoni rapporti con l’Urss. Il grande errore della politica occidentale è stato far balenare l’opzione dell’ingresso nella Nato senza averne davvero l’intenzione. Se non eravamo sinceri a proposito, avremmo dovuto toglierla dal tavolo da tempo, già dal 2014, e chiedere qualcosa in cambio dalla Russia. Invece ora siamo nella posizione di dover accettare la neutralità sotto pressione, che è molto peggio, con la possibilità di richieste territoriali che sarà molto difficile da vendere agli ucraini. Dobbiamo adesso salvare quel che possiamo, e l’unica via è un modello finlandese, che Zelensky ha capito: lui vuole garanzie di sicurezza, ma se non le danno gli Usa sarà un accordo debole». ']"
68,news-942263,"Mykolaiv, le immagini da dentro della distruzione del palazzo colpito dai missili russi – Il video",https://www.open.online/2022/03/30/guerra-russia-ucraina-palazzo-distrutto-mykolaiv-video,2022-03-30 07:57:00,"['Mykolaiv, le immagini da dentro della distruzione del palazzo colpito dai missili russi – Il video\n', '\n', 'L’attacco ha provocato 12 morti e 34 feriti \n', 'Il governatore regionale di Mykolaiv Vitaly Kim ha mostrato un video che ritrae la distruzione del palazzo dell’amministrazione dopo i missili dei russi. Nelle immagini si vedono le stanze del palazzo piene di macerie. L’attacco ha provocato 12 morti e 34 feriti secondo le ultime informazioni. «Hanno demolito metà dell’edificio, hanno colpito il mio ufficio. La maggior parte delle persone è stata miracolosamente salvata», ha riferito il governatore. ']"
69,news-942241,«Vi spiego perché il ritiro dei russi è falso e Putin rischia il consenso se fa un compromesso in Ucraina»,https://www.open.online/2022/03/30/guerra-ucraina-ritiro-russia-falso-perche,2022-03-30 06:50:00,"['«Vi spiego perché il ritiro dei russi è falso e Putin rischia il consenso se fa un compromesso in Ucraina»\n', '\n', 'L’analista Tatjana Stanovaja: «Sta solo guadagnando tempo per raggruppare l’esercito e focalizzarsi sull’est del paese»\n', 'Tatjana Stanovaja, fondatrice del centro studi “R Politik” e membra del Carnegie Moscow Center, parla oggi in un’intervista a Repubblica del ritiro delle truppe promesso dalla Russia nella guerra in Ucraina. Mostrando di non crederci più di tanto: «Non vedo motivi plausibili per cui Mosca possa riconsiderare le sue richieste iniziali. Il fatto è che non si aspettava questa resistenza della società, dell’esercito e dell’élite in Ucraina e ora si ritrova truppe sparse per tutto il territorio. Archiviata l’idea di riuscire a occupare tutto il Paese in poco tempo, deve concentrarsi su un obiettivo alla volta. E ora la priorità è il Donbass. Sta solo guadagnando tempo per raggruppare l’esercito e focalizzarsi sull’Est Ucraina. E giustifica questi movimenti col pretesto dei negoziati». \n', 'Secondo Stanovaja «Mosca non siglerà nessuna pace finché l’Ucraina non acconsentirà a tutte le richieste. E la bozza proposta di Kiev ne accoglie solo circa la metà. Non può essere la base per un compromesso». E Putin lo sa benissimo: «Lo zar perderà il sostegno sociale se perderà la guerra, non se continuerà a combattere. Oggi, dopo le prime indiscrezioni sui negoziati, i social network sono stati inondati di post che paragonavano l’eventuale sigla della proposta ucraina agli Accordi di Khasavyurt firmati dopo la prima guerra cecena. Furono il più grande fallimento dell’era Eltsin. Putin ha creato delle aspettative descrivendo l’operazione come una “lotta al nazismo”. Non può permettersi un “Khasavyurt 2”. Per la parte più radicale e patriottica della società, sarebbe un tradimento». \n', 'Nel colloquio con Rosalba Castelletti l’esperta chiude anche a qualsiasi prospettiva di caduta per Putin a breve: «Una significativa parte dell’elite è rimasta scioccata dall’offensiva. Non era stata informata e non era preparata. Ma il dissenso non si è tramutato in azione. La resistenza resta silenziosa. Anche se molti non sono d’accordo con Putin, tendono a giustificarlo e ad accusare l’Occidente di non aver compreso le preoccupazioni russe. Al momento non vedo un movimento anti-Putin nell’élite. Scontento? Sì. Paura? Molta. Dissenso? Sì. Ma nessuno è pronto ad agire. E quindi resta zitto».']"
70,news-942235,Ora la tv russa ammette: «Ci vorranno anni per prendere Kiev e vincere la guerra in Ucraina»,https://www.open.online/2022/03/30/guerra-ucraina-tv-russa-quando-finira,2022-03-30 06:34:00,"['Ora la tv russa ammette: «Ci vorranno anni per prendere Kiev e vincere la guerra in Ucraina»\n', '\n', 'Mentre Mosca propone una tregua sui canali russi c’è chi comincia a prepararsi: «Per denazificare l’Ucraina ci vorranno 40 anni»\n', 'Le immagini del viceministro della Difesa russo Aleksandr Fomin che premia i veterani della guerra in Ucraina, che hanno tutti e nove un arto amputato, finiscono sulla tv russa Pervij Kanal (Primo Canale). E un dibattito di un talk show in cui si ammette che il conflitto con Kiev potrebbe durare anni, se non decenni. L’inviata di Repubblica Rosalba Castelletti racconta oggi che mentre la Russia propone una tregua nelle tv di Mosca cominciano a comparire le prime crepe riguardo l’invasione. Come quelle che si sono ammirate durante la puntata di 60 Minut, il talk show condotto dai coniugi Olga Skabeeva ed Evgenij Popov su Rossija 1, la seconda tv più vista della Federazione Russa. Lì gli esperti che prevedevano che l’Operazione Speciale del presidente Putin avrebbe portato alla conquista dell’Ucraina «in undici minuti» hanno cominciato a parlare di altri tempi. Il politologo Vitalij Tretjakov ha parlato di una «situazione grave: dobbiamo ammettere che non c’è stata una svolta psicologica nella nostra operazione dove la parte opposta ha perso la volontà di resistere. La resistenza ucraina non si ferma né si indebolisce». Un’opinione che anche altri in studio hanno sopportato. «È ovvio che serviranno almeno 15-20 anni per il processo di denazificazione dell’Ucraina», ha commentato l’esperto militare Igor Korotchenko. Mentre il deputato ed ex generale Vladimir Shamalov è stato persino più pessimista: bisognerà “rieducare” almeno due generazioni di ucraini prima che tollerino il predominio russo: «Possiamo prevedere che resteremo nel Paese per 30 o 40 anni». ']"
71,news-942229,"L’esplosione nella città russa di Belgorod: «Colpito un deposito militare, 4 soldati morti» – Il video",https://www.open.online/2022/03/30/guerra-russia-ucraina-esplosione-belgorod-video,2022-03-30 06:04:00,"['L’esplosione nella città russa di Belgorod: «Colpito un deposito militare, 4 soldati morti» – Il video\n', '\n', 'In un video diffuso sui social network si mostrano luci in lontananza e poi un fortissimo rumore. Nell’esplosione sono morti quattro militari russi\n', 'Nella notte di ieri un’esplosione è stata registrata vicino alla città russa di Belgorod nel villaggio di Krasnyi Oktyabr. Sarebbe stato colpito un deposito militare. In un video diffuso sui social network si mostrano luci in lontananza e poi un fortissimo rumore. Nell’esplosione sono morti quattro militari russi. L’Ucraina non ha commentato. Belgorod si trova a 50 chilometri da Kharkhiv, a sua volta bersaglio dei missili russi in questi giorni. Secondo alcune fonti citate dal media Nexta l’agenzia russa Ria Novosti avrebbe parlato di “fattori umani” come causa dell’esplosioni, senza ulteriori specificazioni. ']"
72,news-942155,"Zelensky scettico sui negoziati: «Segnali positivi, ma fidarsi di Mosca è impossibile» – Il video",https://www.open.online/2022/03/29/ucraina-zelensky-negoziati-video,2022-03-29 22:00:00,"['Zelensky scettico sui negoziati: «Segnali positivi, ma fidarsi di Mosca è impossibile» – Il video\n', '\n', 'Il presidente ucraino: «La Russia vuole distruggerci, non siamo ingenui. Ci fidiamo solo di un risultato concreto»\n', 'Volodymyr Zelensky dice che dai negoziati in corso con la Russia arrivano «segnali positivi», ma avverte: «Di Mosca non ci fidiamo». In un video pubblicato nella serata di oggi, 29 marzo, il presidente ucraino ha così commentato gli ultimi sviluppi sul fronte diplomatico: «I segnali che arrivano dalla piattaforma negoziale possono essere definiti positivi», ha detto. «Naturalmente, vediamo tutti i rischi e non vediamo alcun motivo per fidarci delle parole di alcuni rappresentanti di uno Stato che continua a combattere per la nostra distruzione». Gli ucraini, ha proseguito Zelensky, «non sono persone ingenue. Hanno già capito, durante questi 34 giorni di invasione e negli ultimi otto anni di guerra nel Donbass, che ci si può fidare solo di un risultato concreto».']"
73,news-940899,Mosca annuncia la de-escalation a Kiev e Chernihiv. Ma Biden non si fida: «Per ora solo parole»,https://www.open.online/2022/03/29/guerra-ucraina-29-marzo,2022-03-29 21:45:00,"['Mosca annuncia la de-escalation a Kiev e Chernihiv. Ma Biden non si fida: «Per ora solo parole»\n', '\n', 'Putin sente Macron: «A Mariupol i nazionalisti ucraini si arrendano». Il presidente francese frena sull’operazione umanitaria nella città: «Ora è impensabile»\n', 'La novità apparsa ai negoziati che si sono tenuti oggi in Turchia è stata l’assenza nella bozza di accordo della “denazificazione” dell’Ucraina, obiettivo prioritario per il Cremlino sin dall’inizio del conflitto. Il documento anticipato dal Financial Times dice che Kiev si impegna a rinunciare all’adesione alla Nato e proteggerà i russofoni nel paese. Intanto scoppia il giallo Abramovich: ha i sintomi di un avvelenamento (pelle desquamata e vista offuscata) e dice che Mosca ha provato a ucciderlo durante la sua partecipazione ai primi colloqui di pace di inizio marzo. E intanto il ministero della Difesa britannico sostiene che la Russia abbia portato mercenari della compagnia Wagner sul campo per sopperire alle perdite dell’esercito. Il sindaco di Chernihiv intanto ha detto che il numero di persone uccise dalle truppe russe in città potrebbe arrivare a 400: «Abbiamo già più di 350 vittime in città… Questo non è il dato definitivo. Ora abbiamo un capo dell’assessorato regionale alla sanità riconfermato. Spero che avremo cifre più dettagliate. Penso che questa cifra sia di circa 400».\n', '21.40 – Gli Usa: «A Kiev la minaccia non è finita, Mosca riposiziona le sue truppe»\n', '«La minaccia a Kiev non è finita, nessuno dovrebbe illudersi» sull’abbandono delle truppe russe dalla capitale ucraina. Sono le parole del portavoce del Pentagono, John Kirby. Kirby, commentando il movimento di un «piccolo numero» di forze russe registrato dall’area di Kiev, ha infatti dichiarato che si tratta, secondo l’intelligence statunitense, di un «riposizionamento, non di un ritiro» delle truppe. \n', '21.00 – Prima riunione Consiglio ministri dell’Ucraina dall’inizio della guerra\n', 'Per la prima volta dall’inizio dell’invasione russa, iniziata lo scorso 24 febbraio, si è riunito il Consiglio dei ministri ucraino. Lo ha annunciato su Telegram il primo ministro ucraino Denys Šmihal’. «La maggior parte dei nostri colleghi ministri lavora a Kiev, gli altri sono in missione in altre regioni», ha aggiunto. «Il Paese si rimette a lavorare», ha concluso.\n', '20.20 – Biden: «De-escalation? Vedremo, per ora sono solo parole»\n', '«Non posso dire nulla finché non vedo cosa faranno realmente ciò che hanno annunciato». Sono le parole del presidente statunitense Joe Biden dopo l’annuncio di Mosca di voler ridurre le operazioni militari in Ucraina. Biden ha poi aggiunto che i leader di Francia, Germania, Italia e Regno Unito, sentiti in giornata, sono d’accordo nel valutare cosa possono «offrire» i negoziatori russi prima di decidere il da farsi. «Nel frattempo – ha assicurato Biden – continueremo a mantenere le sanzioni e a garantire all’esercito ucraino la capacità di difendersi». \n', '18.55 – Telefonata Putin-Macron: «I nazionalisti ucraini a Mariupol devono arrendersi»\n', 'Nella telefonata avvenuta oggi tra Vladimir Putin ed Emmanuel Macron, il presidente russo ha ribadito che i «nazionalisti» ucraini devono deporre le armi, come riferisce l’agenzia Afp. Il diktat del Cremlino arriva nel giorno in cui il battaglione Azov che combatte a Mariupol ha annunciato di aver ferito gravemente un comandante ceceno molto vicino a Kadyrov. L’Eliseo ha poi riferito che in questo momento non ci sono le condizioni per un’operazione umanitaria a Mariupol. In un altro colloquio invece tra il presidente francese, Mario Draghi, Joe Biden, Olaf Scholz e Boris Johnson, i cinque leader hanno confermato l’importanza di uno stretto coordinamento sull’aiuto alla popolazione e alle istituzioni ucraine, con particolare attenzione al funzionamento dei corridoi umanitari e all’assistenza ai crescenti flussi di rifugiati. Come riferisce Palazzo Chigi, continua poi l’impegno dei Paesi occidentali nel sostegno ai negoziati in corso, assicurando al più presto il cessate il fuoco.\n', '18.40 – Espulsi 38 diplomatici russi da Paesi Bassi e Belgio. Il Cremlino: «Risponderemo»\n', 'Il Cremlino promette una risposta decisa all’espulsione dei suoi diplomatici dai Paesi Bassi e dal Belgio, come riferito dal ministero degli Esteri russo. I due Paesi europei hanno deciso oggi 29 marzo di espellere 21 diplomatici russi accreditati all’ambasciata di Mosca a Bruxelles e 17 al consolato generale ad Anversa. Ai diplomatici russi è stato imposto di lasciare il Paese entro due settimane.\n', '17.15 – Il capo delegazione russa: «Ancora lungo il cammino per la pace»\n', 'La trattativa finora ha fatto: «passi da gigante verso la pace», ha detto il capo della delegazione di Mosca, Vladimir Medinsky citato dall’agenzia Tass. I russi si aspettano: «un progresso reciproco dall’Ucraina», ribadendo comunque che resta «un lungo cammino» da percorrere prima di arrivare a un accordo di pace accettabile sia per la Russia che per l’Ucraina. Sull’annuncio di una «riduzione radicale delle attività militari» sulle regioni di Kiev e Chernihiv, Medinsky ha chiarito che la de-escalation delle operazioni: «non significano un cessate il fuoco».\n', '16.50 – Blinken frena sui negoziati di Istanbul\n', 'Nonostante le apparenti aperture che emergono dai negoziati in Turchia, il segretario di Stato americano Antony Blinken dice di non aver visto segnali di «reale serietà» da parte dei Russi nei colloqui: «Un conto è quello che dice la Russia e un conto quello che fa. Siamo concentrati su quest’ultimo». \n', '16.45 – Crollano i prezzi di frumento e mais in attesa del negoziato\n', 'Tra gli effetti sui possibili esiti positivi del negoziato di Istanbul, le quotazioni dei cereali sono andate a picco considerando che l’Ucraina è tra i principali fornitori mondiali. Sui futures di Chicago, il frumento è sceso dell’8% a 9,72 dollari al bushel, per la prima volta sotto i 10 dollari a marzo. Le quotazioni viaggiano sui 9,95 dollari con un calo del 5,82%. Il mais alle 16.45 veniva scambiato a 7,16 dollari, in calo del 4,31%.\n', '14.20 – Mosca riduce attività militare su Kiev e Chernihiv\n', 'Dopo i colloqui in Turchia, il Cremlino ha deciso una «radicale» riduzione dell’attività militare nelle regioni di Kiev e Chernihiv, come confermato dallo stesso ministero della Difesa russo. «A causa del fatto che i colloqui sulla preparazione di un accordo sulla neutralità dell’Ucraina e sul suo status non nucleare, nonché sulla fornitura all’Ucraina di garanzie di sicurezza, stanno passando alla sfera pratica – ha detto il viceministro della Difesa russo Alexander Fomin – considerando i principi discussi durante l’incontro di oggi, al fine di rafforzare la fiducia reciproca e creare le condizioni necessarie per gli ulteriori colloqui e il raggiungimento dell’obiettivo finale – il coordinamento e la firma del suddetto accordo – il ministero della Difesa russo ha preso la decisione di diminuire l’attività militare in direzione di Kiev e Chernigov».\n', '13.45 – Kiev: «Negoziati avanti anche con Paesi garanti»\n', 'I negoziati tra Ucraina e Russia andranno avanti, garantisce uno dei delegati di Kiev, Mikhaylo Podolyak, con il coinvolgimento anche dei Paesi garanti, come dichiarato nella conferenza stampa alla fine della giornata di colloqui in Turchia, il consigliere di Volodymyr Zelensky. Secondo Podolyak i negoziati hanno fatto abbastanza strada perché ci possa essere un incontro tra il presidente ucraino e Vladimir Putin. Un’ipotesi che sarebbe confermata anche da parte dei russi, ma solo dopo che sarà concordata almeno una bozza di trattato tra le parti, ha spiegato il capo negoziatore di Mosca Vladimir Medinsky che sostiene di aver ricevuto proposte scritte dall’Ucraina. Kiev avrebbe confermato di voler puntare alla neutralità e alla rinuncia al nucleare. La delegazione ucraina ha poi confermato di aver rinunciato all’ingresso nella Nato, ribadendo però che la candidature nell’Ue non può essere fermata.\n', '13.20 – Conclusi i colloqui in Turchia\n', 'È terminata la giornata di colloqui organizzata al palazzo Dolmabahce di Istanbul, secondo quanto riferisce l’ambasciata ucraina di Ankara. Non è stato ancora chiarito se i negoziati proseguiranno in questa sede anche domani 30 marzo. È attesa una conferenza stampa di un membro della delegazione di Kiev.\n', '12.45 – Il consigliere di Zelensky: «Negoziati difficili»\n', 'Proseguono con diversi ostacoli i negoziati tra Russia e Ucraina, come ha spiegato il consigliere di Volodymyr Zelensky, Mikhaylo Podolyak, durante un pausa delle trattative al palazzo Dolmabahce a Istanbul. Podolyak ha definito: «difficili» i negoziati per la pace in corso, ribadendo le condizioni dettate da Kiev: «Garanzie sulla sicurezza senza condizioni per l’Ucraina, cessate il fuoco, decisioni efficaci su corridoi e convogli umanitari, rispetto delle parti per le regole di guerra».\n', '12.30 – Il ministro della Difesa russo: «Raggiunta la superiorità aerea: liberiamo il Donbass»\n', 'Il ministro della Difesa russo Sergei Shoigu ha confermato che l’obiettivo di Mosca in questa nuova fase dell’invasione in Ucraina è di «liberare il Donbass». Come già dichiarato alcuni giorni fa dai vertici militari del Cremlino, Shoigu ha ribadito che: «nel complesso, i principali obiettivi della prima fase di questa operazione sono stati raggiunti. Il potenziale di combattimento delle Forze armate ucraine è stato notevolmente ridotto, il che ci permette di concentrare l’attenzione e i nostri sforzi principali sul raggiungimento dell’obiettivo primario, cioè la liberazione del Donbass». Shoigu ha poi aggiunto che anche la: «superiorità aerea è stata raggiunta. Le forze aeree e la rete di difesa aera sono state praticamente distrutte». \n', '11.13 – L’accusa della Cina agli Stati Uniti: «C’è un tentativo di sopprimere noi e la Russia» \n', 'Il portavoce del ministero degli Esteri cinese Wang Wenbin ha commmentato il rapporto sulla strategia di Difesa nazionale presentato nella giornata di ieri dagli Stati Uniti: «È pieno di idee da Guerra Fredda e di confronto tra i campi: Cina e Russia sono due grandi potenze e il tentativo di contenere e sopprimere entrambi i Paesi non avrà successo».\n', '10.12 – Kiev ai suoi negoziatori: «Non mangiate e non toccate superfici» \n', 'Dopo la notizia diffusa nelle ultime ore sull’avvelenamento di Roman Abramovich, il ministro degli Esteri di Kiev Dmytro Kuleba ha chiesto ai negoziatori di prendere più precauzioni: «Non mangiare e bere nulla e preferibilmente evitare di toccare superfici». Il vice capo dell’ufficio del presidente Kyrylo Tymoshenko ha spiegato che ora i negoziatori ucraini si occuperanno soprattutto: «Insisteremo sulle garanzie di sicurezza internazionali per l’Ucraina. La pace in Ucraina è il nostro compito principale». Secondo una fonte pubblicata da Interfax, al momento è ancora tutto in fase di discussione ma ci sarebbe già sul tavolo una bozza: «Le parti hanno iniziato i negoziati a livello di capi delegazione. In particolare, è stata sollevata la questione dei termini del possibile status neutrale dell’Ucraina. Si tratta di una bozza di un certo accordo o dichiarazione. Tutto è allo stadio di discussione».\n', '9.48 – L’attacco dei russi a Mykolaiv\n', 'Il servizio statale di emergenza ucraino sostiene che alcuni missili russi hanno colpito un edificio amministrativo regionale di nove piani, “distruggendo” la sua parte centrale nella città di Mykolaiv. L’attacco è avvenuto attorno alle 8.30 ora locale di questa mattina. In questi minuti le sirene sono tornate a suonare in città. Il governatore dell’Oblast (regione) di Mykolaiv, Vitaly Kim, ha inoltre pubblicato sui suoi canali social una foto che, questa mattina, ritrae un aero che sorvola, a bassa quota, la città. Nella foto il velivolo militare sorvola il ponte della città, tra gli obiettivi considerati più sensibili dall’esercito ucraino. «È un aereo nemico, partito dalla Crimea verso Mykolaiv», spiega il governatore. \n', '9.44 – Ucraina: 17.200 soldati russi morti \n', 'Sarebbero in totale 17200 le perdite fra le fila russe dal giorno dell’attacco di Mosca all’Ucraina, lo scorso 24 febbraio. Lo rende noto il bollettino quotidiano dello Stato Maggiore delle Forze Armate ucraine, appena diffuso su Facebook, che riporta cifre che non è possibile verificare in modo indipendente. Secondo il resoconto dei militari ucraini, a oggi le perdite russe sarebbero di circa 17200 uomini, 597 carri armati, 1710 mezzi corazzati, 303 sistemi d’artiglieria, 96 lanciarazzi multipli, 54 sistemi di difesa antiaerea. Stando al bollettino, che specifica che i dati sono in aggiornamento a causa degli intensi combattimenti, le forze russe avrebbero perso anche 127 aerei, 129 elicotteri, 1178 autoveicoli, 7 unità navali, 73 cisterne di carburante e 71 droni.\n', '9.24 – Tre corridoi oggi in Ucraina \n', 'Tre corridoi umanitari\n', 'verranno attivati in Ucraina, nelle regioni di Donetsk e\n', 'Zaporizhzhia, per consentire l’arrivo di aiuti e la possibilità ai\n', 'residenti di lasciare le città colpite dalla guerra. Lo rende noto\n', 'il ministro per la Reintegrazione dei territori temporaneamente\n', 'occupati dell’Ucraina Iryna Vereshchuk.\n', '9.00 – Erdogan a russi e ucraini: vogliamo arrivare alla pace \n', 'Il presidente della\n', 'Turchia Erdogan ha accolto le delegazioni della Russia e dell’Ucraina\n', 'arrivate a Istanbul per i negoziati di pace. Erdogan ha esordito\n', 'dicendo che Mosca e Kiev sono amiche della Turchia e ha detto che\n', '«arrivare alla pace e al cessate il fuoco il prima possibile sarà\n', 'beneficio per entrambe le parti». Tra pochi minuti i rappresentanti\n', 'di Mosca e di Kiev si siederanno al tavolo per il negoziato.\n', '\n', 'Erdogan ha dichiarato che sia il presidente ucraino Volodomyr Zelensky sia il presidente russo Vladimir Putin sono amici preziosi e che progressi nei negoziati aprirebbero la strada all’incontro tra i leader, che la Turchia potrebbe ospitare.\n', '8.47 – Kiev: 17200 i soldati russi morti dall’inizio dell’invasione\n', 'Sarebbero in totale 17200\n', 'le perdite fra le fila russe dal giorno dell’attacco di Mosca\n', 'all’Ucraina, lo scorso 24 febbraio. Lo rende noto il bollettino\n', 'quotidiano dello Stato Maggiore delle Forze Armate ucraine, appena\n', 'diffuso su Facebook, che riporta cifre che non è possibile\n', 'verificare in modo indipendente. Secondo il resoconto dei militari\n', 'ucraini, a oggi le perdite russe sarebbero di circa 17200 uomini, 597\n', 'carri armati, 1710 mezzi corazzati, 303 sistemi d’artiglieria, 96\n', 'lanciarazzi multipli, 54 sistemi di difesa antiaerea. Stando al\n', 'bollettino, che specifica che i dati sono in aggiornamento a causa\n', 'degli intensi combattimenti, le forze russe avrebbero perso anche 127\n', 'aerei, 129 elicotteri, 1178 autoveicoli, 7 unità navali, 73 cisterne\n', 'di carburante e 71 droni.\n', '8.30 – Kuleba: La Z russa sia reato\n', 'Il ministro degli Esteri\n', 'ucraino Dmytro Kuleba ha esortato la comunità internazionale a\n', 'rendere un reato l’uso del simbolo ‘Z’ come un modo per sostenere\n', 'pubblicamente la guerra di aggressione russa contro l’Ucraina. La ‘Z’\n', 'significa «crimini di guerra russi, bombardamento delle città,\n', 'migliaia di ucraini uccisi», ha continuato il capo della diplomazia\n', 'di Kiev, sottolineando che “il sostegno pubblico a queste\n', 'barbarie deve essere vietato».\n', '\n', '8.20 – Il bilancio dei bambini uccisi\n', ' Il bilancio ufficiale dei\n', 'bambini ucraini uccisi dall’inizio dell’invasione russa è salito a\n', 'quota 144: lo ha reso noto l’ufficio del procuratore generale del\n', 'Paese aggiungendo che i bambini feriti sono adesso oltre 220.\n', '7.50 – Kiev: respinti 7 attacchi russi\n', 'Le forze ucraine hanno\n', 'respinto sette attacchi russi nelle ultime 24 ore distruggendo 12\n', 'carri armati e 10 veicoli da combattimento di Mosca: lo affermano\n', 'funzionari di Kiev, secondo quanto riporta il Guardian. L’aviazione\n', 'ucraina, inoltre, ha abbattuto 17 velivoli russi, inclusi otto aerei,\n', 'tre elicotteri, quattro velivoli senza pilota e due missili da\n', 'crociera.\n', '\n', '7.10 – Intelligence Gb: russi respinti dall’esercito ucraino \n', 'L’esercito ucraino\n', 'continua a combattere quello russo a nord ovest di Kiev, a Irpin,\n', 'Bucha e Gostomel. E i contrattacchi hanno portato al respingimento\n', 'dei russi da diverse posizioni. Lo scrive l’intelligence britannica\n', 'nel suo aggiornamento sulla situazione in Ucraina, dove «la Russia\n', 'rappresenta ancora una minaccia significativa per la città grazie\n', 'alla sua capacità di attacco». Quanto a Mariupol, continuano i\n', '«pesanti bombardamenti tuttavia il centro della città rimane sotto\n', 'il controllo ucraino. Altrove, le forze russe mantengono posizioni di\n', 'blocco mentre tentano di riorganizzare e ripristinare le loro forze».\n', '6.40 – Tutto pronto per i negoziati\n', 'Le delegazioni di Russia e Ucraina si incontreranno nella sede della presidenza al Palazzo di Dolmabahce a Istanbul questa mattina intorno alle 9.30 ora italiana. Ciascuna delle delegazioni incontrerà la parte turca prima dell’inizio dei colloqui, secondo quanto ha annunciato il presidente Recep Tayyip Erdogan dopo una riunione di gabinetto ad Ankara. Il presidente turco ha ribadito la sua speranza in un cessate il fuoco. Erdogan ha spiegato di essere in contatto telefonico con il presidente ucraino Volodymyr Zelensky e il presidente russo Vladimir Putin. Per il leader turco le cose si stanno muovendo in una “direzione positiva”.\n', '6.00 – 900 kazaki rimpatriati dall’Ucraina\n', 'Almeno 900 cittadini\n', 'kazaki evacuati dall’Ucraina fino ad oggi. Lo ha detto il ministero\n', 'degli Esteri del Kazakistan. Un settimo aereo di rimpatrio è partito\n', 'ieri da Katowice, in Polonia, con 53 passeggeri a bordo diretti ad\n', 'Almaty. Ben 743 cittadini dei 900 evacuati hanno fatto rientro in\n', 'patria in aereo.\n', '5.00 – Negoziatori ucraini e russi a Istanbul \n', 'I negoziatori ucraini e\n', 'russi sono arrivati a Istanbul, in Turchia, per l’atteso faccia a\n', 'faccia, il primo in due settimane, volto a concordare un cessate il\n', 'fuoco in Ucraina, o almeno un accordo sul soccorso umanitario agli\n', 'sfollati. Lo riferisce la Bbc. «Non stiamo commerciando persone,\n', 'terra o sovranità», ha detto il ministro degli Esteri ucraino\n', 'Dmytro Kuleba. «L’obiettivo minimo saranno i corridoi umanitari e\n', 'quello massimo il raggiungimento di un accordo su un cessate il\n', 'fuoco», ha aggiunto, mentre il consigliere del ministero degli\n', 'Interni ucraino Vadym Denysenko si è detto scettico sulla\n', 'possibilità di una svolta.\n', '3.00 – Peskov: l’Occidente ci ha dichiarato guerra economica\n', 'Il portavoce del Cremlino Dmitry Peskov ha fatto sapere all’emittente statunitense Pbs che la Russia non ha intenzione di attaccare i paesi della Nato a meno che non sia “un atto reciproco”. Rispondendo a una domanda sul possibile allargamento del conflitto a Paesi Nato, Peskov ha detto che se non ci sarà un atto reciproco, «se non ce lo fanno fare, non possiamo pensarci e non vogliamo pensarci». Ma Peskov ha anche sostenuto che l’Occidente ha dichiarato una guerra economica a Mosca. «Siamo entrati nella fase di una guerra totale», ha sottolineato. «I paesi dell’Europa occidentale, gli Stati Uniti, il Canada, l’Australia, stanno conducendo una guerra contro di noi nel commercio, nell’economia, sequestrando le nostre proprietà, i nostri fondi, bloccando le nostra transazioni finanziarie. E dobbiamo adattarci al nuova realtà», ha detto ancora Peskov. Che ha poi concluso sostenendo che Putin non ha intenzione di usare le armi nucleari: «Non credo. Ha invece dichiarato con chiarezza che se qualcuno dovesse interferire la Russa ha tutti i mezzi necessari per reagire e punire chi lo farà». \n', '2.40 – Ucraina: continuiamo a difendere Mariupol \n', 'Lo stato maggiore delle forze armate ucraine ha detto che l’esercito continua a difendere Mariupol, mantenendo la difesa circolare all’interno della città portuale anche se le forze russe hanno consolidato il controllo dei dintorni. Intanto le forze armate ucraine, secondo la stessa fonte, hanno anche annunciato di avere abbattuto 17 bersagli aerei russi: nel dettaglio, otto aerei, quattro droni, tre elicotteri e due missili.\n', '2.00 – Biden: Putin dittatore\n', 'Joe Biden scrive su Twitter che Putin è un dittatore. Dopo le polemiche di ieri, il presidente degli Stati Uniti è tornato ad attaccare lo Zar: «Un dittatore deciso a ricostruire un impero non cancellerà mai l’amore di un popolo per la libertà. La brutalità non distruggerà mai la volontà di essere liberi. L’Ucraina non sarà mai una vittoria per la Russia», ha scritto su Twitter. \n', '1.00 – Gb: mercenari della Wagner in Russia\n', 'Il ministero della Difesa britannico sostiene che 1000 mercenari della compagnia russa Wagner verranno schierati in Ucraina. Il gruppo militare russo Wagner «è già presente nell’Ucraina orientale e ci aspettiamo che dispieghi oltre mille mercenari, inclusi alti dirigenti dell’organizzazione, per intraprendere operazioni di combattimento», ha scritto il ministero su Twitter aggiungendo che «a causa delle pesanti perdite e di una invasione che si è ampiamente fermata», Mosca «è stata molto probabilmente costretta a rivedere le priorità del gruppo Wagner», portando in Ucraina i suoi combattenti che si trovano in Siria e in altre zone dell’Africa. ']"
74,news-942007,"Ucraina, le immagini del missile che ha colpito il palazzo della Regione a Mykolaiv – I video",https://www.open.online/2022/03/29/ucraina-missile-palazzo-regione-mykolaiv-video,2022-03-29 19:40:00,"['Ucraina, le immagini del missile che ha colpito il palazzo della Regione a Mykolaiv – I video\n', '\n', 'A diffondere la foto del palazzo distrutto è il governatore Vitaly Kim. Una telecamera posta in un edificio accanto riprende la scena, ma soprattutto il missile durante il suo arrivo\n', 'La mattina del 29 marzo 2022, intorno alle 8:45 ora locale, è stato bombardato il palazzo dell’amministrazione regionale di Mykolaiv, in Ucraina. Al momento si contano 7 morti e 22 feriti, dei quali 18 liberati dai soccorritori da sotto le macerie. Una telecamera posta nell’edificio accanto è riuscita a riprendere l’arrivo del missile, a prima vista simile a quello che aveva colpito il palazzo del governo a Kharkiv. La sezione centrale dell’edificio è stata completamente distrutta dal primo al nono piano.\n', 'L’area ripresa dalle telecamere è proprio Mykolaiv, come possiamo notare dalle corrispondenze delle infrastrutture tramite Google Maps, e l’edificio colpito immortalato nella foto è il palazzo dell’amministrazione regionale.\n', 'Come possiamo vedere da un fotogramma diffuso dall’amministratore regionale Vitaly Kim, scampato al pericolo in quanto essendo in ritardo non era ancora arrivato in ufficio, la telecamera che ha ripreso l’intera scena si trova molto probabilmente in un edificio presente nella stessa piazza del palazzo istituzionale.\n', 'Ben 10 unità di soccorso, per circa 56 operatori, sono intervenuti sul posto per spegnere l’incendio provocato e per trarre in salvo i sopravvissuti che si trovavano all’interno dell’edificio.']"
75,news-941949,"Mariupol, il battaglione Azov: «Ferito gravemente il comandante ceceno» – Il video",https://www.open.online/2022/03/29/ucraina-battaglione-azov-ferito-comandante-ceceno-geremeyev-video,2022-03-29 18:22:00,"['Mariupol, il battaglione Azov: «Ferito gravemente il comandante ceceno» – Il video\n', '\n', 'Nel messaggio diffuso su Telegram, gli ucraini del battaglione Azov hanno diffuso anche la foto di Kadyrov che ha raggiunto il suo comandante in ospedale dopo il ferimento in battaglia\n', 'Nei combattimenti a Mariupol sarebbe rimasto ferito gravemente il comandante delle truppe cecene Ruslan Geremeyev. Lo riferiscono fonti vicine al battaglione Azov citate da Ukrinform che riprende un messaggio su Telegram dei militari ucraini: «A Mariupol, dopo un assalto senza successo a una casa vuota incendiata, Ruslan Geremeyev è stato gravemente ferito». L’ufficiale è considerato molto vicino al leader ceceno Kadyrov ed ritenuto il presunto organizzatore dell’assassinio del politico russo Boris Nemtsov. ']"
76,news-941765,"Russia-Ucraina, la nuova linea di Putin dietro il “ritiro” da Kiev: quali sono i passi in avanti nei negoziati di Istanbul",https://www.open.online/2022/03/29/guerra-ucraina-negoziati-istanbul,2022-03-29 17:57:00,"['Russia-Ucraina, la nuova linea di Putin dietro il “ritiro” da Kiev: quali sono i passi in avanti nei negoziati di Istanbul\n', '\n', 'Resta lo scetticismo di Stati Uniti e Ue sui negoziati in Turchia, in attesa delle prossime mosse di Mosca dopo l’annuncio di una «riduzione radicale delle attività militari» su Kiev e Chernihiv\n', 'Si è conclusa la prima giornata di negoziati a Istanbul, in Turchia, tra le delegazioni dell’Ucraina e della Russia. I colloqui, durati circa tre ore, si sono svolti presso il Palazzo Dolmabahce di Istanbul, a porte chiuse, alla presenza del presidente turco Recep Tayyip Erdoğan. «Oggi è stato raggiunto il più significativo progresso nei negoziati in corso» ha dichiarato il ministro degli Esteri turco, Mevlut Cavusoglu, aggiungendo che a breve, ma senza specificare quando, si terrà «un nuovo incontro tra i ministri degli Esteri di Ucraina e Russia», rispettivamente Dmytro Kuleba e Sergej Lavrov. Al contempo, la Turchia ha assicurato che «continuerà il proprio lavoro per arrivare a un cessate il fuoco e a una pace permanente» tra i due Paesi.\n', 'L’impegno di Mosca a ridurre «drasticamente» gli attacchi su Kiev e Chernihiv\n', 'Al termine dei negoziati, il viceministro della Difesa russo, Alexander Fomin,\xa0ha annunciato\xa0che «Mosca ridurrà drasticamente l’offensiva militare sulle città di Kiev e di Chernihiv». Questa decisione, stando all parole del ministro russo Fomin, «aumenterebbe la fiducia reciproca per i negoziati futuri in modo da riuscire a raggiungere un accordo tra le parti e firmare un accordo di pace con l’Ucraina». Vladimir Medinsky, il capo delegazione della Russia, ha invece dichiarato che i colloqui sono stati «costruttivi» e che la delegazione russa ha ricevuto da parte dell’Ucraina una bozza di proposte di accordo, «confermando il desiderio del Paese di avere uno status neutrale e libero dal nucleare». L’accordo prevederebbe anche il «divieto all’Ucraina di ospitare basi militari e truppe straniere all’interno del proprio territorio, oltre al divieto di produrre armi di distruzione di massa». Medinsky ha aggiunto che entrambe le delegazioni, sia quella di Kiev sia quella di Mosca, hanno anche ipotizzato un incontro tra il presidente ucraino Volodymyr Zelensky e il presidente russo Vladimir Putin per firmare gli accordi di pace.\xa0\n', 'La possibile rinuncia dell’Ucraina alla Nato, ma non all’ingresso nell’Ue: il ruolo degli “Stati garanti”\n', 'Dopo la conclusione dei colloqui, Mykhailo Podolyak, il consigliere del presidente ucraino Zelensky, ha dichiarato che l’Ucraina si è offerta di adottare uno status neutrale: ciò significa che Kiev è pronta a rinunciare alle alleanze militari con altri Paesi, come la Nato, così come richiesto da Mosca. Al contempo, però, non dovrebbe venir meno la richiesta dell’Ucraina di entrare a far parte dell’Unione Europea. In cambio della rinuncia della Nato, però, l’Ucraina ha richiesto garanzie di sicurezza, sul modello Nato, da alcuni “Stati garanti” che sarebbero «legalmente e attivamente coinvolti nella protezione dell’Ucraina da qualsiasi aggressione» militare. Tra questi Paesi ci sarebbero Francia, Germania, Stati Uniti, Regno Unito, Turchia e, come anticipato dal presidente ucraino Zelensky, forse anche l’Italia. Il consigliere ucraino Podolyak ha poi spiegato come Kiev intende procedere pragmaticamente riguardo le proposte avanzate da Mosca. Innanzitutto, qualsiasi tipologia di accordo dovrà essere previamente sottoposto sotto forma di referendum ai cittadini ucrainaini, e successivamente ratificato dai parlamenti dei cosiddetti “Stati garanti” nonché del parlamento ucraino.\xa0\n', 'I nodi della Crimea e del Donbas\n', 'Tra gli altri punti salienti discussi durante i negoziati vi è quello relativo al «riconoscimento delle attuali realtà territoriali dell’Ucraina», ossia la Crimea e il Donbas, come dichiarato dalla portavoce del ministero degli Esteri di Mosca, Maria Zakharova. In tal senso, secondo quanto riferito dal consigliere ucraino Podolyak, l’Ucraina avrebbe proposto alla Russia “«trattative separate sullo status della Crimea e del porto di Sebastopoli (già quartier generale della flotta russa del Mar Nero e sotto il controllo di Mosca prima dell’annessione della Crimea nel 2014, ndr) che dovranno concludersi entro 15 anni». Su questa negoziazione non sarebbe previsto l’intervento dei cosiddetti “Stati garanti”, ma la questione dovrebbe essere risolta mediante negoziati bilaterali tra l’Ucraina e la Russia.\n', 'Lo «scetticismo» degli Usa e la «cautela» dell’Unione Europea\n', 'E mentre i colloqui tra le delegazioni di Kiev e Mosca erano ancora in corso, la Nato ha convocato il Consiglio del Nord Atlantico, l’organo che sovrintende le decisioni politiche e militari in materia di sicurezza della Nato. Durante il Consiglio Atlantico, previsto per il 6 e 7 aprile a Bruxelles, si incontreranno i 30 ministri degli Esteri dei diversi Paesi membri, mentre la Casa Bianca ha reso noto che presidente statunitense Joe Biden discuterà della guerra in Ucraina in una con i leader europei in una videoconferenza. Dopo la fine del round di negoziati a Istanbul, il segretario di Stato statunitense, Antony Blinken, ha dichiarato di non aver intravisto segnali di «reale serietà» da parte della Russia: «Un conto è quello che dice la Russia, e un conto quello che fa, e noi siamo concentrati su quest’ultimo aspetto». Sul fronte europeo, invece, prevale la cautela: «Trattiamo le negoziazioni di pace a Istanbul con una certa cautela: in questo momento la priorità è che si arrivi a un cessate il fuoco duraturo sul campo, rispettato dalla Russia, dopodiché si vedrà se tutte le richieste hanno senso dal punto di vista politico», ha dichiarato un alto funzionario dell’Ue all’Ansa.\xa0']"
77,news-941777,Due italiani bloccati a Cherson sono riusciti a lasciare l’Ucraina: ci provavano da settimane,https://www.open.online/2022/03/29/ucraina-kherson-fuga-italiani-bloccati,2022-03-29 17:34:00,"['Due italiani bloccati a Cherson sono riusciti a lasciare l’Ucraina: ci provavano da settimane\n', '\n', 'Antonio Antonelli e Simone Sclafani sono riusciti ad arrivare a Odessa, dove due giornalisti della Rai li hanno aiutati a raggiungere il confine con la Moldova \n', 'Dopo settimane di tentativi e un viaggio estenuante, due degli italiani bloccati a Cherson sono riusciti a lasciare l’Ucraina. Antonio Antonelli e Simone Sclafani erano rimasti nella città controllata dalle forze d’occupazione russe insieme alle loro compagne. Quando è iniziata la guerra, Sclafani, siciliano, era a Nova Kachovka con la fidanzata Yulya. Si era poi messo in viaggio verso Cherson, città dove da settimane proseguono le proteste anti russe, e da tempo provava a uscire attraverso i corridoi umanitari organizzati per le evacuazioni. A Cherson c’erano anche Antonelli, rietino, e sua moglie ucraina. Le due coppie sono riuscite a raggiungere Odessa, città sul Mar Nero, dopo aver fallito diversi tentativi di fuga – tra cui quello con un convoglio organizzato dall’Osce, che era stato costretto a tornare indietro per i continui attacchi dei russi che ne impedivano il passaggio. Da lì, Antonelli e Sclafani con le rispettive compagne sono andati fino al confine con la Moldova, dove sono stati soccorsi dai funzionari del ministero degli Esteri. Ad aiutarli ad attraversare il confine da Odessa sono stati due giornalisti della Rai, Giammarco Sicuro e Simone Zazzera, inviati a Odessa. «Stiamo accompagnando due coppie, due italiani e due ucraine, in salvo al confine moldavo», ha scritto Sicuro su Twitter. «Vengono dalle zone occupate di Cherson e raccontano di bambini e anziani uccisi lungo la strada e checkpoint dell’esercito russo controllati da miliziani ceceni».']"
78,news-941687,L’annuncio di Mosca: «Riduzione radicale delle attività militari a Kiev e Chernihiv» – Il video,https://www.open.online/2022/03/29/ucraina-negoziati-riduzione-attivita-militare,2022-03-29 17:22:00,"['L’annuncio di Mosca: «Riduzione radicale delle attività militari a Kiev e Chernihiv» – Il video\n', '\n', 'L’annuncio è arrivato dopo i colloqui fra le delegazioni di Ucraina e Russia che si sono tenuti a Istanbul\n', 'Il ministero della Difesa russo ha annunciato un punto di svolta decisivo nella storia di questa guerra in Ucraina. Secondo quanto riportato dall’agenzia di stampa Tass, Mosca avrebbe deciso di ridurre l’attività militare a Kiev e Chernihiv. La notizia è arrivata dopo i colloqui di pace a Istanbul ed è stata confermata dal vice ministro della Difesa russo Alexander Fomin: «A causa del fatto che i colloqui sulla preparazione di un accordo sulla neutralità dell’Ucraina e sul suo status non nucleare, nonché sulla fornitura all’Ucraina di garanzie di sicurezza, stanno passando alla sfera pratica, considerando i principi discussi durante l’incontro di oggi, al fine di rafforzare la fiducia reciproca e creare le condizioni necessarie per gli ulteriori colloqui e il raggiungimento dell’obiettivo finale – il coordinamento e la firma del suddetto accordo – il ministero della Difesa russo ha preso la decisione di diminuire l’attività militare in direzione di Kiev e Chernigov». La notizia fa il paio con le recenti rivelazioni della Cnn. Nelle ultime ore in un’intervista alla Cnn il portavoce del Pentagono John Kirby ha detto di avere in mano delle prove secondo cui l’avanzata dei russi a Kiev è stata fermata. Sempre la Cnn ha poi aggiunto anche che la Russia starebbe ritirando le sue truppe da Kiev, una mossa che secondo i funzionari statunitensi sentiti dalla testata sarebbe il segno di un nuovo cambio di strategia militare. Dunque, secondo questa ricostruzione la decisione sarebbe stata prima militare e poi politico diplomatica. ']"
79,news-941635,"Ucraina, catturata la cecchina con 40 uccisioni alle spalle. Combatteva con i separatisti di Donetsk",https://www.open.online/2022/03/29/ucraina-donbass-cecchina-russa-bagira,2022-03-29 15:10:00,"['Ucraina, catturata la cecchina con 40 uccisioni alle spalle. Combatteva con i separatisti di Donetsk\n', '\n', 'Avrebbe detto che i suoi compagni l’avevano abbandonata da ferita pensando che sarebbe morta \n', 'Danijela Lazović, anche conosciuta come Irina Starikova o Bagira, è la cecchina di origini serbe con alle spalle 40 omicidi di ucraini, molti dei quali civili. Starikova, che ha prestato servizio per le forze separatiste di Donetsk che dal 2014 combattono contro il governo di Kiev con l’aiuto della Russia, era stata data per morta dai suoi compagni russi. In Russia, riporta City A.M, aveva ricevuto elogi dopo essere diventata uno dei migliori cecchini e divenne celebre con il nome di “Bagira”, la pantera nera del film “Il libro della giungla”. Secondo quanto riferisce il Daily Mail, la cecchina avrebbe detto che i suoi compagni l’avevano abbandonata da ferita pensando che sarebbe morta. Le forze armate ucraine hanno annunciato di averla catturata e hanno diffuso le sue immagini. Secondo il funzionario dell’esercito ucraino Vlad Ivanov, il prigioniero riceve l’assistenza medica necessaria.']"
80,news-941517,Da Banksy alla Madonna di Saint Javelin: l’arte che raccoglie milioni per l’Ucraina – Foto,https://www.open.online/2022/03/29/street-art-ucraina-banksy-madonna-saint-javelin-foto,2022-03-29 13:38:00,"['Da Banksy alla Madonna di Saint Javelin: l’arte che raccoglie milioni per l’Ucraina – Foto\n', '\n', 'L’opera di Banksy è stata battuta per 97mila euro alla casa d’aste MyArtBroker.com. I proventi andranno in beneficenza al principale ospedale pediatrico di Kiev\n', 'CND Soldiers, la nota opera di Banksy con due soldati che dipingono il simbolo della pace tinto di rosso su un muro è stata venduta per 97 mila euro e i proventi andranno in beneficenza al principale ospedale pediatrico di Kiev, l’Okhmatdyt Children’s Hospital. L’opera era stata messa all’asta da un donatore anonimo tramite la casa d’aste online MyArtBroker.com nella sezione A Banksy for Ukraine. Non è la prima opera dell’artista messa all’asta per beneficenza: lo scorso anno era stata battuta anche Game Changer per sostenere il servizio sanitario inglese.\n', 'La Madonna di Saint Javelin \n', 'Tra le opere d’arte battute per aiutare l’Ucraina, oltre alla collezione di NFT lanciata dal governo di Kiev per raccogliere fondi, c’è anche l’iconica Saint Javelin dell’artista americano Chris Shaw, una madonna ortodossa vestita di verde che imbraccia un missile anticarro Javelin. L’icona con in mano un AK-47 a foglia d’oro è del 2012 e venne realizzata all’indomani della primavera araba del 2010. È diventata poi un meme virale in rete e nel 2015 il simbolo del sostegno all’esercito ucraino. Il creativo di Toronto Christian Borys, che ha lavorato in Ucraina fino al 2019, ne ha ideato un adesivo da dieci dollari\xa0in vendita su SaintJavelin.com. Poi l’enorme successo: nel giro di un mese ha raccolto oltre 1 milione di dollari. «Certo, nessuno mi ha chiesto se la mia arte potesse essere usata o venduta», ha dichiarato Chris Shaw.\xa0«Tuttavia, dopo aver visto l’immagine utilizzata con successo per raccogliere fondi per l’Ucraina, mi sono sentito meglio che almeno alcuni dei profitti realizzati sarebbero stati utilizzati per buoni scopi».']"
81,news-941513,Zelensky torna sul ruolo dell’Italia: «È d’accordo a diventare uno dei garanti della sicurezza» – Il video,https://www.open.online/2022/03/29/ucraina-zelensky-ruolo-italia-garante-sicurezza-video,2022-03-29 13:14:00,"['Zelensky torna sul ruolo dell’Italia: «È d’accordo a diventare uno dei garanti della sicurezza» – Il video\n', '\n', 'Il presidente ucraino in un video diffuso su Facebook ha ricordato che l’Italia si è mostrata disponibile per diventare uno dei garanti della sicurezza ucraina nei negoziati di pace\n', 'In un video pubblicato su Facebook, il presidente ucraino Volodymyr Zelensky è tornato a parlare del ruolo che potrebbe avere l’Italia nei negoziati di pace con la Russia: «L’Italia è d’accordo a diventare uno dei garanti della sicurezza del nuovo sistema di garanzia dell’Ucraina che stiamo elaborando, continuerò questa attività domani, parlerò con altri leader del mondo, lavorerà con organizzazioni internazionali, con le Nazioni dell’Europa e del mondo». Essere uno dei garanti della sicurezza, almeno secondo l’idea di Kiev, prevede un intervento diretto in caso di nuova aggressione dell’Ucraina. Nella giornata di ieri, 28 marzo, Zelensky aveva ribadito la disponibilità dell’Italia dopo un colloquio con il primo ministro Mario Draghi. \n', 'Nel suo discorso il presidente ucraino è tornato anche sulle sanzioni, accusando l’Occidente di aver scelto misure troppo deboli: «Gli ucraini pagano con la vita le sanzioni deboli. Non ci dovrebbero essere pacchetti di sanzioni ‘sospese’, ossia se le truppe russe fanno qualcosa, allora ci sarà qualche risposta, ci sono ora molti accenni e avvertimenti che le sanzioni saranno inasprite, come con un embargo sulle forniture di petrolio russo in Europa, se la Russia usa armi chimiche. Semplicemente non ci sono parole». \n', 'Zelensky ha aggiornato il bilancio delle vittime, dicendo che il numero di bambini uccisi è arrivato a 143: «A oggi sappiamo che sono stati uccisi 143 bambini. Mariupol è ancora bloccata, la Russia non ha permesso l’organizzazione di nessun corridoio umanitario, non hanno permesso il “silenzio”. Per questo la situazione deve essere percepita in un modo bilanciato e saggio. Dobbiamo ancora combattere, dobbiamo ancora essere pazienti, non possiamo lasciarci prendere dalle emozioni, non possiamo avere aspettative troppo alte».']"
82,news-941307,Spunta Abramovich anche nel negoziato di Istanbul: eccolo con Erdogan – La foto,https://www.open.online/2022/03/29/guerra-russia-ucraina-abramovich-istanbul-foto,2022-03-29 09:57:00,"['Spunta Abramovich anche nel negoziato di Istanbul: eccolo con Erdogan – La foto\n', '\n', 'La foto dell’agenzia Ria Novosti \n', 'C’è anche il miliardario russo Roman Abramovich ai colloqui tra Russia e Ucraina in corso nel Palazzo Dolmabache di Istanbul. Lo dimostra una foto pubblicata dall’agenzia Ria Novosti, che mostra Abramovich – all’indomani della notizia sul suo presunto avvelenamento – parlare con il presidente turco, Recep Tayyip Erdogan. Le delegazioni russa e ucraina sono state accolte nella sede dell’ufficio del presidente Erdogan sulle rive del Bosforo. I negoziatori sono seduti a un lungo tavolo coperto di bianco, uno di fronte all’altro.']"
83,news-941265,Gli Scorpions cambiano le parole di “Wind of Change” per dedicare la canzone alla resistenza ucraina,https://www.open.online/2022/03/29/guerra-russia-ucraina-scorpions-video,2022-03-29 09:18:00,"['Gli Scorpions cambiano le parole di “Wind of Change” per dedicare la canzone alla resistenza ucraina\n', '\n', 'Durante un concerto a Las Vegas i musicisti della band hanno modificato le strofe per supportare il paese invaso dalla Russia \n', 'Gli Scorpions hanno cambiato le parole della loro hit “Wind of Change”, che parlava della perestrojka, per dedicarlo alla resistenza ucraina. Durante un concerto a Las Vegas i musicisti della band hanno modificato le strofe per supportare l’Ucraina. Invece del verso “I follow the Moscow, down to Gorky Park listening to the wind of change” (“Seguo la Mosca, giù a Gorky Park ascoltando il vento del cambiamento”) i musicisti della band hanno cantato «Listen to my heart: it says ‘Ukraine’, waiting for the wind to change» («Ascolta il mio cuore: dice ‘Ucraina’, in attesa che il vento cambi»).\n', ' ']"
84,news-941225,"I volontari che combattono i russi in Ucraina: «Tra di noi muratori e autisti di bus, ma vinceremo»",https://www.open.online/2022/03/29/guerra-russia-volontari-ucraina-battaglione-206,2022-03-29 07:32:00,"['I volontari che combattono i russi in Ucraina: «Tra di noi muratori e autisti di bus, ma vinceremo»\n', '\n', 'Il capo del battaglione 206, che risponde all’ex presidente ucraino Poroshenko: «Dal primo giorno di conflitto abbiamo iniziato ad arruolare chiunque volesse unirsi alla causa»\n', 'Alexander Pogrebysky, capo del del “Battaglione 206”, il gruppo armato fondato dall’ex presidente dell’Ucraina Petro Poroshenko, racconta oggi in un’intervista al Messaggero chi sono i volontari ucraini che combattono contro Putin: «Tra noi ci sono muratori e autisti di bus che hanno deciso di imbracciare un fucile e venire a combattere». Pogrebysky spiega a Davide Arcuri che alcuni di questi toccano per la prima volta un’arma: «Dal primo giorno di conflitto abbiamo iniziato ad arruolare chiunque volesse unirsi alla causa. Persone comuni sono venute a chiederci un’arma per poter combattere. Vogliono difendere la loro famiglia, il loro Paese e sono pronti a tutto. Prima della guerra erano persone che facevano professioni diverse, tra i nostri volontari abbiamo muratori e autisti del trasporto pubblico. Alcuni sono veterani, avevano già fatto esperienza durante la guerra nel Donbass». Alcuni di loro sono morti: «Sì, abbiamo perso sei uomini impegnati in missioni speciali. Alcuni sono morti sotto i bombardamenti dell’artiglieria russa. Hanno dato la loro vita per l’Ucraina, sono degli eroi». Ma non hanno dubbi su come finirà: «Noi non pensiamo di poter vincere, noi sappiamo che vinceremo». ']"
85,news-941209,"Il giornalista sequestrato dall’esercito russo: «Torturato e minacciato per otto giorni, volevano farmi tradire»",https://www.open.online/2022/03/29/guerra-russia-ucraina-oleh-baturyn-giornalista-sequestrato,2022-03-29 07:00:00,"['Il giornalista sequestrato dall’esercito russo: «Torturato e minacciato per otto giorni, volevano farmi tradire»\n', '\n', 'Oleh Baturyn ha raccontato la sua storia a Repubblica: è stato liberato il 20 marzo \n', 'Il giornalista Oleh Baturyn è stato sequestrato, picchiato e minacciato di morte per otto giorni dai soldati della Russia. «In tutto quel tempo», racconta a Repubblica, «mi hanno dato raramente da mangiare o da bere, dormivo su una branda dura come la pietra, faceva un freddo pungente e non mi sono mai potuto lavare». È stato liberato il 20 marzo. Baturyn, racconta nel colloquio con Tonia Mastrobuoni, era stato sequestrato a Kharkova, nel sud dell’Ucraina, dopo aver abboccato a un falso appuntamento: «Appena arrivai lì notai subito uno strano minivan con targa ucraina. Poco dopo, cinque uomini scesero dal minivan e cominciarono a picchiarmi selvaggiamente. Mi buttarono a terra, mi schiacciarono la faccia sull’asfalto. Mi chiesero dove avessi il cellulare e i documenti e poi ripresero a pestarmi, infuriati che non li avessi con me». \n', 'Subito dopo il sacco in testa e lo spostamento: «Quando il minivan si fermò, mi legarono le braccia dietro alla schiena. Volevano sapere i nomi dei giornalisti, degli attivisti pro-ucraini, i luoghi dove ci incontravamo, le identità vere dietro ad alcuni indirizzi Telegram, gli indirizzi di casa». Lui non ha detto una parola. È rimasto legato a un termosifone per una notte intera. Poi le minacce : «Ogni tanto entravano e mi chiedevano qualcosa. Nessuno mi diceva nulla sul mio destino». All’ottavo giorno, senza alcuna spiegazione, lo hanno rilasciato. Per Oleh è chiaro che «i russi rapiscono i giornalisti per terrorizzarli, per costringerli a fare i delatori, a chinare la testa all’occupante. Per quanto mi riguarda, non succederà mai». ']"
86,news-941201,Abramovich e il mistero dell’avvelenamento: l’ipotesi del cioccolato e gli Usa che non ci credono,https://www.open.online/2022/03/29/roman-abramovic-avvelenamento-mistero,2022-03-29 06:28:00,"['Abramovich e il mistero dell’avvelenamento: l’ipotesi del cioccolato e gli Usa che non ci credono\n', '\n', 'Secondo il Wsj si tratterebbe di un attacco chimico. Ma c’è scetticismo: gli usa parlano di fattori ambientali alla base dei sintomi \n', 'L’oligarca Roman Abramovich è davvero stato avvelenato durante i colloqui per i negoziati di pace tra Russia e Ucraina che riprendono oggi a Istanbul? Secondo il racconto di queste ore insieme al patron del Chelsea sarebbero stati colpiti due negoziatori ucraini. Tra questi Rustem Umerov, tartaro di Crimea. Tutti si trovavano ai negoziati di pace iniziati a fine febbraio. Uno di loro, Denis Kireev, è morto il 6 marzo forse per un malinteso: le forze speciali ucraine lo avrebbero scambiato per una spia russa. L’avvelenamento può essere avvenuto tramite cioccolata e acqua, ovvero gli unici alimenti consumati quella sera dei primi di marzo dalla delegazione. Si tratterebbe di un attacco chimico in dosi modeste, che magari doveva funzionare soltanto da avvertimento. \n', 'I sintomi \n', 'Quali i sintomi dell’avvelenamento? Abramovich e gli altri negoziatori ucraini avrebbero sofferto di irritazione agli occhi e pelle squamata su viso e mani dopo il round conclusosi alle 22 del 3 marzo scorso. Non si tratterebbe del novichok, ovvero la neurotossina sviluppata in Unione Sovietica e che si può somministrare in forma liquida, in polvere o in aerosol. Potrebbe però essere un altro agente chimico somministrato in piccole proporzioni. Di qui l’idea che, a differenza di altre volte, non si cercava di uccidere Abramovich ma soltanto di spaventarlo. Il Wall Street Journal ha invece scritto che potrebbe essere avvenuta un’esposizione a radiazioni elettromagnetiche oppure un attacco biochimico. Ma negli Stati Uniti c’è chi non crede a questa ipotesi. \n', 'Alcune fonti coperte Usa hanno infatti sollevato sospetti sull’avvelenamento, che comunque secondo un rapporto sarebbe stato orchestrato da estremisti russi che volevano sabotare i colloqui. Un funzionario statunitense sotto condizione di anonimato avrebbe detto a Reuters che secondo l’intelligence i sintomi sofferti da Abramovich erano dovuti a fattori ambientali e non a un avvelenamento. In seguito un funzionario dell’ufficio del presidente ucraino, Ihor Zhovkva, ha detto alla BBC che, sebbene non avesse parlato direttamente con Abramovich, i membri della delegazione Ucraina stavano bene e che uno di loro aveva definito “falsa” l’ipotesi di avvelenamento. Ma l’esperto di intelligence del canale britannico Frank Gardner ha osservato che non sorprenderebbe che gli Stati Uniti volessero smorzare i sospetti circa l’uso di armi chimiche, in particolare da parte russa, in Ucraina. Per evitare poi di dover rispondere con una rappresaglia. \n', ' \n', ' ']"
87,news-941191,Petraeus: «L’Ucraina può respingere la Russia e resistere per mesi ma a Kiev servono armi dall’Occidente»,https://www.open.online/2022/03/29/guerra-russia-ucraina-petraeus-come-finira,2022-03-29 05:55:00,"['Petraeus: «L’Ucraina può respingere la Russia e resistere per mesi ma a Kiev servono armi dall’Occidente»\n', '\n', 'Il generale che ha guidato gli Usa in Afghanistan e Iraq: si rischia uno stallo lungo e sanguinoso \n', 'Il generale David Petraeus ha guidato le forze armate degli Stati Uniti in Iraq e Afghanistan ed è stato direttore della Cia dal 2011 al 2012. In un’intervista rilasciata oggi al Corriere della Sera dice che la guerra in Ucraina è entrata in una fase imprevedibile: «Ci sono molti scenari possibili, a seconda di quale dei due campi sarà in grado di rifornirsi, riarmarsi, rimpiazzare le perdite e incorporare nuove competenze. Una gamma di scenari che va dallo stallo lungo, sanguinoso, da incubo (con avanzamenti lenti e faticosi dei russi nel Sud Est mentre gli ucraini continuano limitati contrattacchi intorno a Kiev, a Kharkiv a Est, Mykolaiv a Sud-Ovest e altrove) a uno scenario in cui gli uni o gli altri prendano il sopravvento e respingano i nemici. È un po’ più probabile che l’Ucraina sviluppi un vantaggio, date la determinazione, l’intraprendenza, la creatività dimostrate, oltre al fatto che “gioca in casa”. Ma è imprudente escludere la possibilità che la Russia impari dagli innumerevoli errori commessi e, pur con altre terribili perdite di vite e di mezzi, possa logorare col tempo le difese aeree e le risorse ucraine». \n', 'Secondo il generale «se ricevono sufficienti risorse critiche dai Paesi Nato, gli ucraini potrebbero essere in grado di lanciare contrattacchi multipli, respingere i russi e limitare i danni provocati da missili, razzi e bombardamenti. Particolarmente importanti per l’Ucraina sono ulteriori sistemi di difesa aerea (specialmente S-300 e Buk) efficaci ad altitudini superiori rispetto ai sistemi “portatili” Stinger; ulteriori droni americani tipo Switchblade (migliaia), anche con capacità di bombe e missili anti-tank più potenti; ulteriori droni turchi (migliaia); munizioni; aiuti umanitari, economici; e aerei in sostituzione; il tutto senza grandi annunci. Queste risorse possono inclinare la bilancia a favore dell’Ucraina e avvantaggiarla al tavolo dei negoziati». Quelli che si apriranno oggi a Istanbul e per i quali c’è già una bozza di accordo in discussione. \n', 'Infine, come ha insegnato Stalingrado, nel colloquio con Viviana Mazza Petraeus segnala che c’è un problema di tempo: con le piogge primaverili e lo scioglimento del terreno ghiacciato «la maggior parte dei veicoli a ruote e forse anche cingolati non potranno transitare fuoristrada se vogliono evitare di restare impantanati. Ciò potrebbe impedire ai russi lo sfondamento specialmente intorno a Kiev, prolungando lo stallo sanguinoso in cui si trova l’Ucraina». Per quanto? «Settimane, forse mesi». ']"
88,news-941185,Guerra e pace in Ucraina: i 3 punti dei negoziati e la bozza di accordo tra Putin e Zelensky,https://www.open.online/2022/03/29/russia-ucraina-negoziati-pace,2022-03-29 05:37:00,"['Guerra e pace in Ucraina: i 3 punti dei negoziati e la bozza di accordo tra Putin e Zelensky\n', '\n', 'L’integrità territoriale e il problema delle repubbliche territoriali. L’addio all’adesione alla Nato e l’ok all’Unione Europea. Lo scenario coreano. E l’incognita referendum \n', 'Oggi a Istanbul in Turchia si svolgerà un nuovo round dei negoziati di pace tra Russia e Ucraina. Sotto la regia di Erdogan, i gruppi che rappresentano Vladimir Putin e Volodymyr Zelensky apriranno la discussione alle 10,30 negli uffici della residenza presidenziale turca che si trovano nel palazzo di Dolmabahce. Ma su cosa si tratterà e quali sono i punti in discussione tra Kiev e Mosca? Ieri il Financial Times ha rivelato i contenuti della bozza di lavoro delle due delegazioni, segnalando che lo Zar ha rinunciato alla “denazificazione” dell’Ucraina: il termine non compare. Non pretende nemmeno la smilitarizzazione di Kiev, anche se gli ucraini non potranno avere armi nucleari. I punti in discussione sono quattro. Ma i colloqui potrebbero concludersi lo stesso con un nulla di fatto. \n', 'L’integrità territoriale, la neutralità, il referendum \n', 'E questo perché, come spiega la direttrice di Carnegie Europe Rosa Balfour su La Stampa, nessuna delle due parti ha finora mostrato margini di compromesso su tematiche come l’integrità territoriale dell’Ucraina. Putin infatti ha come obiettivi il riconoscimento della Crimea e la chiusura dei casi di Donetsk e Luhansk, mentre le analisi internazionali concludono che il nuovo obiettivo è quello dello Scenario Coreano, con la divisione in due del paese. D’altro canto è indubbio che se Putin avesse voluto soltanto il riconoscimento delle repubbliche popolari avrebbe fermato l’offensiva senza cercare di spingersi fino a Kiev e senza cercare di prendere Mariupol. I punti che si discuteranno oggi sono essenzialmente tre: \n', 'C’è poi il problema delle sanzioni. Molto probabilmente la Russia porrà come condizione principale per la firma su un accordo il ritiro delle sanzioni da parte dei paesi occidentali. Questo, ovviamente, Zelensky non lo può garantire. \n', 'La svendita dell’Ucraina\n', 'Liz Truss, ministra degli Esteri del governo britannico Tory di Boris Johnson, intervenendo alla Camera dei Comuni ieri ha spiegato che finora Putin «non è stato serio» nei negoziati in corso fra Mosca e Kiev per mettere fine alla guerra, ma in ogni caso bisogna far sì che qualunque accordo futuro «non si concluda con una svendita dell’Ucraina» e che non si ripetano i catastrofici «errori del passato». Truss ha detto che non si tratta solo di fermare Putin sul terreno, come «l’eroica resistenza ucraina» sta a suo dire riuscendo al momento a fare; ma di guardare anche a una prospettiva «di lungo termine», a un regime di sanzioni destinato a pesare per molti anni sull’economia russa per quanto l’efficacia tenda inevitabilmente «a ridursi con il tempo». \n', 'Non solo. «Noi – ha aggiunto la titolare del Foreign Office – non soltanto non possano consentire che questa spaventosa aggressione abbia successo, ma siamo determinati come governo a far sì» che il presidente russo «non possa più agire così in futuro» e che «il regime di Putin sia chiamato alla fine a rispondere dei suoi atti dinanzi alla Corte Penale Internazionale». Proprio per non “svendere l’Ucraina” però sarà necessario comprendere in che modo si potrà trovare un compromesso sui territori contesi. Cedere Luhansk e Donetsk sarebbe umiliante per Kiev. Ma Mosca non può mollare quelle zone, che tra l’altro hanno una maggioranza di cittadini russi. Sarà difficile trovare un accordo che possa essere accettato da entrambi i contendenti. Secondo il Financial Times per trovare un accordo sul punto potrebbe essere necessario un incontro tra Putin e Zelensky. ']"
89,news-941175,"Zelensky: «Le sanzioni? I paesi si aspettano l’uso di armi chimiche, non ho parole» – Il video",https://www.open.online/2022/03/29/guerra-russia-ucraina-zelensky-sanzioni-armi-chimiche-video,2022-03-29 04:26:00,"['Zelensky: «Le sanzioni? I paesi si aspettano l’uso di armi chimiche, non ho parole» – Il video\n', '\n', 'Il presidente dell’Ucraina: l’embargo per il petrolio ci sarà solo in caso di armi chimiche \n', 'Il presidente dell’Ucraina Volodymyr Zelensky in un nuovo video postato su Telegram e Facebook ha detto che un comitato di esperti analizzerà le sanzioni nei confronti della Russia: «Stiamo creando un gruppo di esperti, ucraini e internazionali, presso l’Ufficio del Presidente, che analizzerà costantemente le sanzioni contro la Russia con l’obiettivo di monitorare la loro effettiva efficacia e assicurarsi che non possano essere aggirate. Questo dovrebbe essere un obiettivo per l’intero mondo democratico senza eccezioni». Zelensky si è pronunciato anche contro sanzioni ‘condizionali’ che ipotizzino una ulteriore escalation del conflitto, citando segnali e avvertimenti che alcune sanzioni, come l’embargo petrolifero russo, saranno imposte se la Russia utilizzerà armi chimiche contro l’Ucraina: «Non ho parole. Pensate a cosa si è arrivati: ad aspettarci l’uso di armi chimiche», ha detto. ']"
90,news-941059,La nuova bozza di accordo tra Ucraina e Russia: Mosca fa un passo indietro sulla «denazificazione» e apre a Kiev nell’Ue,https://www.open.online/2022/03/28/ucraina-russia-nuova-bozza-accordo,2022-03-28 23:24:00,"['La nuova bozza di accordo tra Ucraina e Russia: Mosca fa un passo indietro sulla «denazificazione» e apre a Kiev nell’Ue\n', '\n', 'Il documento è stato anticipato dal Financial Times. Domani i colloqui in Turchia tra le due delegazioni\n', 'La Russia sarebbe pronta a fare alcune concessioni all’Ucraina nell’ambito dei negoziati per la fine del conflitto. Stando alla bozza di un documento discusso tra le parti e svelato dal Financial Times, Mosca è disposta a rinunciare a tre condizioni poste all’inizio dei colloqui: la «denazificazione» dell’Ucraina, la sua «smilitarizzazione» e la protezione legale della lingua russa nel Paese. L’Ucraina rinuncerebbe a entrare nella Nato, obiettivo già definito irrealistico dal presidente Volodymyr Zelensky, in cambio di garanzie sulla sicurezza e della prospettiva di entrare nell’Unione europea. Kiev si asterrebbe anche dallo sviluppare armi nucleari o dall’ospitare basi militari straniere sul proprio territorio.\n', 'L’incontro di domani a Istanbul\n', 'Dalla bozza resta fuori uno dei punti più critici per l’Ucraina, la rivendicazione delle regioni separatiste filorusse del Donbass. Le delegazioni di Kiev e Mosca si incontreranno in Turchia, a Istanbul, domani 29 marzo. Le possibili concessioni da parte della Russia arrivano mentre la offensiva delle forze di Mosca è in stallo in buona parte del Paese, con le truppe che non riescono a sfondare la resistenza ucraina alle porte di Kiev. David Arakhamia, capo del partito di Zelensky in parlamento e membro del team negoziale di Kiev, ha detto al Financial Times che le parti sarebbero vicine all’accordo sulle garanzie di sicurezza e sulla candidatura dell’Ucraina all’Ue. Tuttavia, si è detto cauto sulle prospettive di una svolta.']"
91,news-941061,No! Questo non è un documento delle autorità russe che ordinano la creazione di falsi video contro gli ucraini,https://www.open.online/2022/03/28/documento-russia-creazione-falsi-video-ucraini-anonymous,2022-03-28 23:19:00,"['No! Questo non è un documento delle autorità russe che ordinano la creazione di falsi video contro gli ucraini\n', '\n', 'Anonymous pubblica un presunto documento “trapelato” dalla Russia e firmato dal generale Bulgakov, ma la firma non è affatto la sua\n', 'Il 28 marzo 2022 l’account Twitter Anonymous (@YourAnonNews) pubblica la foto di un presunto documento “trapelato” dalla Russia riguardo un ordine di filmare video di propaganda per screditare le forze ucraine nei confronti dei prigionieri di guerra. Il documento viene proposto al pubblico a seguito della diffusione di un video dove dei soldati ucraini avrebbero compiuto crimini di guerra contro dei prigionieri russi. Il documento, diffuso poi anche via Facebook, risulta falso: la firma è la stessa usata in un quiz di un sito internet.\n', 'Per chi ha fretta\n', 'Analisi\n', 'Ecco il tweet di Anonymous e il testo che accompagna la foto:\n', 'Leaked document from Russia with order to film propaganda videos in order to discredit the attitude of Ukrainian forces to POWs\n', 'In un tweet successivo condividono quella che risulta essere la traduzione in inglese del documento:\n', 'Attraverso una semplice ricerca per immagini scopriamo che la firma proviene da un sito russo dal quiz intitolato «Test: cosa dice la tua firma?». \n', 'La firma viene attribuita a un generale di nome Bulgakov. In un tweet del 2020, del parlamentare russo Andrey Alshevskih. troviamo un documento con la firma originale del generale.\n', 'Il confronto tra le due firme è evidente:\n', 'La data del documento è quella del 21 marzo 2022, precedente di quasi una settimana dal giorno in cui è stato diffuso il video che accusa gli ucraini di aver compiuto crimini di guerra ai danni dei prigionieri russi.\n', 'Conclusioni\n', 'Il documento pubblicato da Anonymous non risulta veritiero. La firma, in questo caso, è l’elemento chiave utile a dimostrare la falsità: proviene da un sito web russo che parla di firme. Non solo, non è la stessa del generale Bulgakov presente nei documenti ufficiali diffusi online da un parlamentare russo.']"
92,news-939497,No! L’uomo ritratto in questa foto non è Andrea Rocchelli,https://www.open.online/2022/03/28/foto-andrea-rocchelli-ucraina-fake,2022-03-28 22:36:00,"['No! L’uomo ritratto in questa foto non è Andrea Rocchelli\n', '\n', 'Una foto viene utilizzata per parlare dell’omicidio di Andrea Rocchelli in Ucraina, ma l’uomo ritratto è tutt’altra persona\n', '«L’uomo accerchiato e deriso nella foto si chiamava Andrea Rocchelli» riporta un’immagine contenente uno scatto dove tre uomini trattengono un giovane, mentre uno gli punta in testa una pistola. Tale figura viene condivisa per parlare del reporter italiano Andrea Rocchelli, ucciso nel Donbass da un colpo di mortaio proveniente dalle forze militari ucraine. Per questo motivo l’uomo accerchiato non poteva essere lui, come spieghiamo in questo articolo.\n', 'Analisi\n', 'Ecco uno dei testi presenti nelle immagini che circolano online:\n', 'L’uomo accerchiato e deriso nella foto si chiamava Andrea Rocchelli, giornalista italiano di 31 anni ucciso dall esercito ucraino nel 2014. esercito che faceva mattanza di civili nel 2014 nel Donbass.\n', 'Andrea Rocchelli, noto come Andy, era un reporter freelance che nel 2014 si era recato nella regione di Donetsk per documentare le condizioni dei civili del Donbass durante il conflitto. Venne ucciso il 24 maggio 2014, secondo quanto riscontrato da un lungo processo, da un colpo di mortaio delle forze armate ucraine.\n', 'Il processo, tenutosi in Italia, vedeva come principale accusato dell’omicidio l’ex soldato ucraino Vitaly Markiv. Condannato in primo grado a 24 anni di carcere, in quanto ritenuto colpevole, venne poi assolto in appello. A dichiarare la sua innocenza è stata la Suprema Corte, confermando la sentenza di secondo grado. Secondo quanto dichiarato dal sindacato FNSI «resta confermato l’impianto che indica nell’Ucraina il Paese che detiene i segreti dell’esecuzione del giornalista e dell’attivista Andrei Mironov: le istituzioni italiane reclamino effettiva collaborazione per individuare gli esecutori del loro assassinio».\n', 'La foto venne riportata anche in un pezzo pubblicato da Articolo21, ma non viene posto alcuna associazione tra l’uomo ostaggio e il reporter Rocchelli. Gli scatti provenivano dal cellulare di Vitaly Markiv.\n', 'Ricordiamo che il reporter italiano perse la vita a causa di un colpo di mortaio, per quale motivo doveva essere ostaggio di Vitaly Markiv? Ecco la dinamica riportata da Articolo21:\n', 'Il 24 maggio 2014 Andrea, Andrei e William in abiti civili, con le macchine fotografiche al collo, si spostano su un taxi verso la ferrovia, dove i ribelli avevano posizionato in quei mesi dei vagoni per proteggersi dai colpi che provenivano dalle truppe filo-governative sul Karachun, vicino alla fabbrica “Zeus”, un edificio che era stato trasformato in una base dai ribelli, come testimonierà Mykola Balan, vice-comandante della Guardia nazionale. Volevano scattare foto e documentare i danni dei bombardamenti d mortaio delle truppe filo-governative ucraine, che avvenivano in genere la notte, mentre di giorno la situazione era più tranquilla.\n', 'Mentre scendono dal taxi per fare delle foto, sono presi di mira da colpi d’arma da fuoco. Il gruppo si rifugia in un fossato, per proteggersi dai colpi che vengono dal Karachun. Il tassista abbandona di corsa il veicolo e si unisce al gruppo di giornalisti. Un quinto uomo, che era sbucato da un cespuglio e li aveva avvertiti dell’attacco gridando “sniper!”, si getta insieme a loro nel fossato. A quel punto vengono bersagliati con l’artiglieria pesante con 20 – 30 colpi di mortaio, ogni colpo arrivava sempre più vicino al punto dove erano nascosti, in quanto a ogni impatto veniva corretto il tiro del mortaio. Gli ultimi colpi investiranno Andrea Rocchelli e Andrei Mironov, uccidendoli. Mironov verrà letteralmente decapitato.\n', 'Conclusioni\n', 'La foto, scovata all’interno del cellulare dell’ex soldato ucraino Vitaly Markiv, non ritrae affatto il reporter italiano Andrea Rocchetti. Quest’ultimo non risultava come prigioniero dell’allora soldato, mentre sappiamo che venne ucciso dal colpo di un mortaio.']"
93,news-941029,Maggioranza divisa sul decreto Ucraina: governo pronto a porre la fiducia. Il M5s insiste: «No all’aumento delle spese militari»,https://www.open.online/2022/03/28/decreto-ucraina-governo-draghi-ipotesi-fiducia,2022-03-28 22:30:00,"['Maggioranza divisa sul decreto Ucraina: governo pronto a porre la fiducia. Il M5s insiste: «No all’aumento delle spese militari»\n', '\n', 'I pentastellati sul testo atteso al Senato: «Se la maggioranza voterà in maniera difforme, ciascuno si prenderà la responsabilità delle sue scelte»\n', 'Restano le divergenze nella maggioranza sul decreto Ucraina. Dopo la riunione tra i gruppi e il governo tenutasi nella serata di oggi, 28 ottobre, prende corpo l’ipotesi che l’esecutivo ponga la fiducia sul testo, attesto in Aula al Senato. Il ministro per i rapporti con il Parlamento, Federico D’Incà, ha spiegato che le problematiche sollevate da alcuni partiti non sono state ancora superate. Il M5s, in particolare, ha ribadito la «ferma contrarietà a odg al decreto Ucraina, di minoranza o maggioranza, che prevedano incrementi straordinari della spesa militare. Se la maggioranza voterà in maniera difforme non sarà certo la prima volta e ciascuno si prenderà la responsabilità delle sue scelte». Il M5s ha chiarito «ai rappresentanti del governo presenti in riunione che questa è la posizione del Movimento e abbiamo chiesto loro tenerne conto nella stesura del Def».']"
94,news-940701,Falso! La CNN non ha spacciato un incendio avvenuto in Canada per un’esplosione in Ucraina,https://www.open.online/2022/03/28/falso-cnn-incendio-canada-ucraina,2022-03-28 22:18:00,"['Falso! La CNN non ha spacciato un incendio avvenuto in Canada per un’esplosione in Ucraina\n', '\n', 'Secondo alcuni utenti, l’emittente americana avrebbe decontestualizzato le immagini per fare disinformazione. Ma le cose non stanno davvero così\n', 'Il 26 marzo, il giornalista della CNN Don Lemon era in collegamento dall’Ucraina per raccontare un’incursione aerea avvenuta vicino a Leopoli, davanti alle fiamme di quello che le autorità di Kiev hanno denunciato come l’ennesimo attacco russo. Le immagini del suo servizio stanno circolando nelle ultime ore con l’accusa di aver fatto «disinformazione mirata»: le riprese, sostengono i detrattori, non sono state fatte nella città attaccata dai russi, ma in Canada, nella città di Edmonton.\n', 'Analisi\n', 'Ecco un post Facebook dove viene condivisa l’accusa contro la CNN:\n', 'CNN, un altro canale vergognoso, ha fatto passare l’incendio di Edmonton, Canada, come il bombardamento di Lviv. Solo che il filmato mostra chiaramente le uniformi dei pompieri con la scritta “Edmonton”.\n', 'L’origine di una simile accusa risiede in un dettaglio notato dagli utenti: alle spalle del giornalista della CNN, infatti, vediamo affaccendarsi dei pompieri. Sulle loro divise, guardando bene, si legge il nome della città canadese: Edmonton.\n', 'Tanto basta ad alcuni utenti Twitter, come @OrtigiaP, per definire i giornalisti «infami, servi, immondi», in quanto colpevoli – a detta loro – di costruire una narrazione distorta per alimentare la propaganda anti-russa. Ma è dunque vero che le scene riprese provengono dal Canada piuttosto che dall’Ucraina? Decisamente no, per diversi motivi che adesso andremo a vedere.\n', 'Iniziamo da un dato: la città di Edmonton ha donato ben 14 tonnellate di attrezzature per il soccorso all’Ucraina, e queste strumentazioni includono anche le divise dei vigili del fuoco. L’ha fatto recentemente, ma anche prima dello scoppio del conflitto con la Russia: già dal 2017, per esempio, troviamo notizia della donazione di 600 tute protettive alle squadre antincendio in Ucraina da parte di un gruppo di vigili del fuoco e spedizionieri di Edmonton, insieme ad altre attrezzature come bombole di ossigeno, manichette e ugelli. Gesto di solidarietà motivato dal fatto che, a detta di un pompiere di Edmonton, i colleghi ucraini versavano in «condizioni di lavoro brutali, senza le attrezzature più elementari». Ma a conferma del fatto che le divise indossate nello spegnimento delle fiamme a Leopoli erano proprio quelle provenienti dalle donazioni canadesi, interviene anche la pagina Facebook dell’organizzazione Firefighter Aid Ukraine, nata per raccogliere e inviare in Ucraina attrezzature di salvataggio e forniture mediche dal Canada: il 26 marzo, pubblica un post che cita proprio il servizio incriminato della CNN, commentando\n', 'Grazie a Stu Abercrombie per aver catturato questa immagine dei vigili del fuoco ucraini vicino a Lviv che indossando l’attrezzatura donata dai vigili del fuoco di Edmonton. \n', 'Il fondatore dell’organizzazione no profit, il vigile del fuoco di Edmonton Kevin Royle, ha confermato dicendo: «L’attrezzatura proveniva sicuramente dal nostro programma». Ha aggiunto che, nonostante di solito venga cancellato il nome della città dalle divise, può capitare che non succeda e che dunque rimanga la scritta Edmonton che abbiamo visto nelle immagini. La squadra di ricerca e soccorso di Alberta, inoltre, aveva offerto le proprie forze per il salvataggio dei sopravvissuti ai bombardamenti in Ucraina: a marzo, un gruppo di otto volontari aveva preso un volo per Kiev con razioni di cibo e attrezzature, a rafforzamento del legame di solidarietà creato tra le due Nazioni. \n', 'In aggiunta a ciò, Leopoli è stata realmente teatro di un attacco da parte di Mosca il giorno del servizio incriminato. La conferma arriva proprio dal portavoce del Ministero della Difesa russo, Igor Konashenkov, che in un briefing di domenica 27 marzo ha dichiarato: « Il 26 marzo, armi di alta precisione e a lungo raggio lanciate dall’aria hanno distrutto una grande base di carburante vicino alla città di Leopoli, che riforniva le truppe ucraine nelle regioni occidentali del Paese e vicino a Kiev».\n', 'Conclusioni\n', 'Tutte le prove conducono a una conclusione: il giornalista della CNN si trovava davvero in Ucraina, e quello che raccontava era l’attacco aereo delle truppe russe alla città di Leopoli. La presenza delle divise canadesi dei pompieri di Edmonton si spiega con delle donazioni effettuate in passato dalla città all’Ucraina.']"
95,news-940959,"Ucraina, la denuncia da Chernobyl: «Soldati russi senza protezioni nella zona a rischio, hanno sollevato polveri radioattive»",https://www.open.online/2022/03/28/ucraina-chernobyl-soldati-russi-polveri-radioattive,2022-03-28 21:49:00,"['Ucraina, la denuncia da Chernobyl: «Soldati russi senza protezioni nella zona a rischio, hanno sollevato polveri radioattive»\n', '\n', 'La testimonianza all’agenzia Reuters di due lavoratori del sito, che hanno parlato di «un comportamento suicida»\n', 'La\xa0Foresta Rossa è una zona boschiva\xa0situata a meno di un chilometro dall’ex complesso nucleare di Chernobyl: quando avvenne disastro nucleare nel 1986, fu una delle aree a più alta concentrazione di materiale radioattivo. Per questo oggi l’accesso a molte zone del bosco è vietato. Proprio questa area altamente tossica sarebbe stata attraversata dai soldati russi, a bordo di veicoli blindati ma senza alcuna protezione, sollevando nuvole di polveri radioattive: è quanto dichiarano due lavoratori del sito a Reuters. Sarebbe stata una mossa «suicida», a detta di uno dei due testimoni. Aumenti nei livelli di radiazioni a Chernobyl erano stati registrati dall’ispettorato nucleare statale ucraino alla fine di febbraio, e la causa sarebbe proprio il passaggio di carri armati nell’area. La conferma arriverebbe proprio dai due testimoni, presenti sul posto in qualità di membri del personale responsabile per lo stoccaggio sicuro del combustibile nucleare esaurito e la supervisione dei resti del reattore rivestiti di cemento. Uno dei due ha dichiarato di aver visto le truppe passare attraverso una strada abbandonata della Foresta Rossa, in violazione della legge ucraina che considera reato accedere al luogo del disastro senza un permesso. Entrambi hanno preferito mantenere l’anonimato, e Reuters non ha potuto verificare in maniera indipendente il loro racconto. Il ministero della Difesa russo non ha voluto commentare.']"
96,news-940983,Biden insiste: «Le parole su Putin? Non ritratto nulla. Ho espresso il mio sdegno per la guerra in Ucraina» – Il video,https://www.open.online/2022/03/28/ucraina-biden-attacco-vs-putin,2022-03-28 21:39:00,"['Biden insiste: «Le parole su Putin? Non ritratto nulla. Ho espresso il mio sdegno per la guerra in Ucraina» – Il video\n', '\n', 'Il presidente Usa ha aggiunto di non ritenere che le sue parole complicheranno gli sforzi diplomatici per la risoluzione del conflitto\n', '«Non ritratto nulla». Così Joe Biden è tornato sulle parole indirizzate a Vladimir Putin il 26 marzo scorso. Il presidente statunitense aveva definito l’omologo russo un «dittatore», che «non può restare al potere». Un discorso che aveva scatenato l’ira del Cremlino, prima della precisazione della Casa Bianca che aveva fatto sapere che gli Usa non puntano a un cambio di regime. Biden ha detto che con quelle parole intendeva esprimere il proprio «sdegno» per la guerra in Ucraina e ha sottolineato che si tratta di una «opinione personale». Il presidente Usa ha aggiunto di non ritenere che le sue parole complicheranno gli sforzi diplomatici per la risoluzione del conflitto tra Russia e Ucraina. Biden ha poi detto di «non essere interessato» a quello che pensa Putin, e su un possibile colloquio con il presidente russo ha commentato: «Dipende dall’argomento di cui vuole parlare».']"
97,news-940955,Abramovich e la lettera di Zelensky portata a Putin. Il presidente russo: «Digli che li spazzerò via»,https://www.open.online/2022/03/28/ucraina-abramovich-lettera-zelensky-putin,2022-03-28 21:05:00,"['Abramovich e la lettera di Zelensky portata a Putin. Il presidente russo: «Digli che li spazzerò via»\n', '\n', 'Lo rivela il Times nel giorno della notizia del presunto avvelenamento dell’oligarca\n', 'Nelle ultime ore sono stati diffusi nuovi dettagli sul ruolo di Roman Abramovich nei negoziati tra Russia e Ucraina. Secondo le ricostruzioni diffuse da Wall Street Journal e Bellingcat, l’oligarca – che ha partecipato direttamente ai primi incontri tra le due delegazioni – sarebbe stato vittima di un tentativo di avvelenamento. Nelle ultime ore il Times ha rivelato che l’oligarca si sarebbe occupato anche di portare a Vladimir Putin una lettera scritta a mano da Volodymyr Zelensky. Nel testo erano contenute delle proposte per un accordo di pace. La prima reazione di Putin sarebbe stata uno scatto d’ira: «Digli che li spazzerò via». Al momento Abramovich si sta spostando tra la Russia e la Turchia, Paese dove sta cercando di mettere al riparo il suo patrimonio dalle sanzioni, a partire dai suoi yacht.']"
98,news-938459,"Ucraina, domani nuovi negoziati a Istanbul. Il G7 contro Putin: «Inaccettabile pagare il gas in rubli»",https://www.open.online/2022/03/28/guerra-ucraina-28-marzo,2022-03-28 20:49:00,"['Ucraina, domani nuovi negoziati a Istanbul. Il G7 contro Putin: «Inaccettabile pagare il gas in rubli»\n', '\n', 'Continuano i bombardamenti sulle città, Mariupol sull’orlo di una «catastrofe umanitaria». Irpin’ torna sotto il controllo ucraino. Novaya Gazeta sospende le pubblicazioni\n', 'Dopo 33 giorni dall’invasione della Russia, l’Ucraina attende la ripresa dei negoziati mentre i bombardamenti continuano. Secondo le prime informazioni, i colloqui sarebbero dovuti ricominciare oggi, ma Mosca e Kiev prevedono che, «a causa di problemi logistici», il nuovo round di incontri inizi domani, 29 marzo, alle 9. Sulla mediazione è piombata la notizia del presunto tentativo di avvelenamento di Roman Abramovich, che ha preso parte alla fase iniziale dei colloqui. Sul campo, intanto, la cittadina di Mariupol è ridotta in polvere e diventa sempre più difficile uscirne. La situazione umanitaria è «catastrofica». Mosca ritira parte delle sue truppe in Bielorussia dopo aver subito perdite significative nella battaglia nei dintorni di Kiev. La cerimonia degli Oscar 2022 si stringe intorno al Paese, mentre il presidente Volodymyr Zelensky denuncia diversi tentativi di ucciderlo da parte di Putin e apre alla neutralità dell’Ucraina.\n', '20.30 – Gli Usa inviano in Germania aerei specializzati in guerra elettronica\n', 'Gli Usa invieranno in Germania sei aerei della Marina specializzati in guerra elettronica. Della spedizione faranno parte anche 240 militari della Us Navy: l’obiettivo è rafforzare il fianco Est della Nato. I velivoli, ha specificato Washington, non saranno utilizzati per la guerra in Ucraina\n', '18.45 – Kiev: «Abbiamo avuto accesso a informazioni militari russe»\n', 'Kiev ha detto di essere venuta a conoscenza dei preparativi di Mosca per l’invasione nel novembre 2021. Il capo dell’intelligence del ministero della Difesa, generale Kirill Budanov, ha dichiarato: «Abbiamo molte fonti che lavorano per noi. Le nostre fonti sono ovunque. Nell’esercito, negli ambienti politici, così come nell’amministrazione presidenziale». Secondo Budanov, l’Ucraina è stata in grado di ottenere «l’accesso all’intero complesso di difesa militare in Russia» grazie a un’operazione di cyber intelligence.\n', '16.55 – Zelensky ringrazia l’Italia\n', 'Dopo la conversazione telefonica col premier Mario Draghi, su Twitter Zelensky ringrazia «la disponibilità dell’Italia di unirsi alla creazione di un sistema per le garanzie di sicurezza a sostegno dell’Ucraina».\n', '15.55 – Il sindaco di Irpin’: «Città liberata dai russi»\n', 'Il sindaco di Irpin’ Alexander Markushin ha annunciato sul suo canale Telegram la liberazione della città dalle forze d’occupazione russe. «La nostra Irpin è stata liberata dal male di Mosca! Gloria all’Ucraina».\n', '15.22 – Mosca, verso limiti d’accesso in Russia per i cittadini dei «Paesi ostili»\n', 'Le autorità di Mosca stanno lavorando a misure per limitare la concessione di visti per la Russia ai cittadini dei Paesi coinvolti in «attività ostili da parte da parte di alcuni Paesi stranieri». Lo ha detto il ministro degli Esteri russo Lavrov. «Un decreto è in preparazione: introdurrà una serie di restrizioni per l’entrata sul territorio della Russia».\n', '15.20 – Draghi sente Zelensky: «Ribadito pieno appoggio dell’Italia»\n', 'Mario Draghi ha avuto una conversazione telefonica con il presidente dell’Ucraina Zelensky. Secondo fonti di Palazzo Chigi, il presidente del Consiglio «ha ribadito il fermo sostegno del Governo italiano alle autorità e al popolo ucraini e la piena disponibilità dell’Italia a contribuire all’azione internazionale per porre fine alla guerra e promuovere una soluzione durevole della crisi in Ucraina». \n', '15.00 – Mosca: «Sul gas non facciamo beneficienza»\n', 'La Russia non «non farà beneficenza» sul gas, ha detto il portavoce del Cremlino, Dmitry Peskov secondo la Tass, in polemica con le accuse dell’occidente al pagamento del gas in rubli. Peskov non si è sbilanciato sulle contromisure che Mosca potrebbe adottare al diniego occidentale.\n', '14.20 – G7: «Inaccettabile chiedere il pagamento del gas in rubli»\n', 'Il G7 ha dichiarato «inaccettabile» il pagamento del gas russo in rubli in una dichiarazione resa nota da Berlino, a cui spetta la presidenza di turno. «Tutti i ministri del G7 hanno convenuto che si tratta di una chiara violazione unilaterale dei contratti esistenti. Il che significa – , ha detto il ministro dell’Economia tedesco Robert Habeck – che un pagamento in rubli non è accettabile».\n', '14.00 – Novaya Gazeta sospende le pubblicazioni\n', 'Il più importante quotidiano indipendente russo Novaya Gazeta – il cui direttore Dmitri Muratov ha vinto il Nobel per la Pace nel 2021 – sospende le sue pubblicazioni. A darne notizia è lo stesso giornale sul suo sito: ha ricevuto un secondo avvertimento dall’autorità russa Roskomnadzor. «Quindi sospendiamo la pubblicazione del giornale sul sito web, nelle reti e sulla carta fino alla fine “dell’operazione speciale sul territorio dell’Ucraina”», scrivono i redattori. Vale a dire fino alla fine della guerra provocata da Mosca, che i redattori citano con la definizione ufficiale imposta dalle autorità di Mosca. Chi usa la parola guerra rischia fino a 15 anni di carcere. \n', '12.30: Lavrov: «Nuovi negoziati anche a Belgrado»\n', 'Lavrov ha detto di ritenere che negoziati tra Russia e Ucraina possano tenersi anche a Belgrado. «Belgrado con la sua posizione, come città e come punto di vista risponde in pieno a eventuali negoziati, e a tutti i livelli». Il luogo della trattativa, ha detto, deve essere accettabile per entrambe le parti coinvolte. \n', '12.15 – Zelensky: «Alcuni sindaci rapiti trovati morti»\n', 'Alcuni dei sindaci che erano stati rapiti dalle forze russe sono stati ritrovati morti. Lo ha detto il presidente ucraino Volodymyr Zelensky in un’intervista all’Economist: «Stanno rapendo i sindaci delle nostre città: alcuni di loro non li troviamo, altri li abbiamo già trovati e sono morti». Secondo i media ucraini, sono almeno 14 i sindaci sequestrati.\n', '12.08 – «Kharkiv bombardata più di 200 volte nell’ultimo giorno»\n', 'Nelle ultime 24 le truppe russe hanno bombardato la regione di Kharkiv più di 200 volte con artiglieria e mortai, con lanciarazzi multipli e con munizioni a grappolo vietate. A darne notizia è il capo dell’amministrazione militare regionale di Kharkiv Oleh Synegubov, citato dal Kyiv Independent. \n', '11.20 – Lavrov: «Incontro Putin-Zelensky sarebbe controproducente»\n', 'Per il ministro degli Esteri russo Serghei Lavrov un incontro tra Putin e Zelensky per un mero scambio di posizioni sarebbe ora «controproducente». A dare la notizia è l’agenzia Interfax. L’incontro sarà necessario «appena ci sarà chiarezza su quali sono i temi chiave per la Russia».\n', '11.10 – Zelensky: «Johnson è il leader che ci sta aiutando di più»\n', 'Il leader ucraino, Zelensky, ha rilasciato un’intervista all’Economist, ringraziando il Regno Unito per la fornitura di armi: «Ad essere onesti, Johnson è il leader che sta aiutando di più. I leader dei Paesi reagiscono in base a come agiscono i loro elettori. In questo caso, Johnson è un esempio», ha detto. Zelensky, poi, ha sostenuto che chi non vuole inviare armi «ha paura della Russia. Questo è tutto». Sui tedeschi, invece, ha dichiarato che «stanno provando a essere equilibrati. Hanno una lunga relazione con la Russia e stanno guardando la situazione attraverso il prisma dell’economia» oltre ad «adattarsi alla situazione mentre si sviluppa». Ma «penso che oggi i tedeschi stiano commettendo un errore. Penso che commettano spesso errori. Penso che l’eredità delle relazioni della Germania con la Russia lo dimostri». Intanto il Regno Unito ha consegnato alle forze armate ucraine, per la prima volta, gli Starstreak, i missili antiaerei portatili più potenti degli americani Stinger, che utilizzano attualmente le truppe di Kiev. A confermarlo è stato il ministro della Difesa britannico, Ben Wallace. La fornitura era stata promessa da Londra e rientra negli impegni che le autorità britanniche hanno preso di recente per aumentare la capacità difensiva dell’esercito ucraino.\n', '10.55 – Il punto sui negoziati di pace\n', 'Oggi 28 marzo non dovrebbe esserci alcuna svolta nei negoziati di pace tra Russia e Ucraina. A dirlo è un consigliere del ministero dell’Interno di Kiev, già arrivato in Turchia dove si svolgeranno gli incontri. «Non credo che ci saranno svolte sulle questioni chiave», ha dichiarato il dirigente Vadym Denysenko, citato dalla stampa ucraina e internazionale. Dal canto suo, Zelensky ha spiegato nelle scorse ore che le sue priorità «sono chiare»: «La sovranità e l’integrità territoriale dell’Ucraina sono fuori di qualsiasi dubbio e per il nostro Stato sono indispensabili garanzie di sicurezza effettive». «Siamo pronti per le garanzie di sicurezza – ha concluso il leader ucraino – per la neutralità e pure per lo status non-nucleare del nostro Paese».\n', '10.40 – Verifiche tecniche al Kharkov Institute of Physics and Technology \n', 'Dopo l’attacco all’impianto del Kharkov Institute of Physics and Technology, che è avvenuto sabato sera, sono in corso verifiche tecniche. Al momento l’ente di regolamentazione ucraino Snriu non ha fornito dettagli sull’accaduto né sulle eventuali conseguenze sull’impianto. Basso il rischio di contaminazioni radiologiche, come fa sapere l’Isin, Ispettorato nazionale per la Sicurezza nucleare e la Radioprotezione. Non si hanno aggiornamenti, infine, sulla rimozione del razzo inesploso nell’area dell’istituto.\n', '10.35 – Kiev: 17 mila soldati russi uccisi dall’inizio dell’invasione\n', 'Sono 17 mila i soldati russi uccisi in Ucraina dall’inizio dell’invasione. A comunicarlo è l’esercito ucraino su Facebook, come riporta l’Ukrinform. Si tratta di dati aggiornati a oggi 28 marzo ma non verificabili in maniera indipendente. Le forze russe, nello specifico, sempre secondo queste stime, hanno perso anche 586 carri armati, 1.694 veicoli blindati da combattimento, 302 sistemi di artiglieria, 95 sistemi di lanciamissili, 54 unità di difesa aerea, 123 aerei, 127 elicotteri, 1.150 veicoli, 7 navi, 73 autocisterne per il rifornimento di carburante, 66 velivoli senza pilota, 21 unità di equipaggiamenti speciali e 4 sistemi di missili balistici a corto raggio.\n', '10.30 – Russia: arrivati oltre 472 mila rifugiati\n', 'Secondo le autorità russe, sarebbero oltre 472 mila i rifugiati entrati nel loro Paese dopo essere fuggiti dall’Ucraina. Tra loro anche 100 mila bambini. La maggior parte proviene dalla regione del Donbass. Secondo la Tass, che cita fonti ufficiali, «oltre 472mila persone hanno raggiunto la Russia dalle Repubbliche di Donetsk e Luhansk, così come dall’Ucraina».\n', '10.18 – Mariupol è sull’orlo di una «catastrofe umanitaria»\n', 'Secondo il sindaco Vadym Boichenko, Mariupol sarebbe sull’orlo di una «catastrofe umanitaria». Per questo deve essere completamente evacuata. 160 mila persone – ha continuato il sindaco – sono intrappolate e senza energia elettrica. Intanto sono 26 i bus in attesa di evacuare i civili: le forze russe, però, non avrebbero accettato di garantire loro un passaggio sicuro. «La Federazione Russa sta giocando con noi», ha tuonato Boichenko.\n', '10.13 – Colpiti 36 obiettivi militari ucraini\n', 'Secondo il portavoce del ministero della Difesa russo Igor Konashenkov, gli aerei tattici e i sistemi missilistici russi hanno colpito 36 obiettivi militari ucraini nell’ultima giornata. Nello specifico, si tratta di «2 posti di comando, 2 sistemi missilistici di difesa aerea, un lanciarazzi, 3 depositi di munizioni, due depositi di carburante e 23 aree di hardware militare ucraino concentrato», ha dichiarato in una conferenza stampa. «Dall’inizio dell’operazione militare speciale – ha aggiunto – un totale di 308 veicoli aerei senza equipaggio, 1.713 carri armati e altri tipi di veicoli corazzati da combattimento, 170 lanciarazzi, 715 sistemi di artiglieria e mortai, e 1.557 veicoli militari speciali sono stati distrutti».\n', '10.00 – Kiev: «Oggi niente corridoi umanitari per motivi di sicurezza»\n', 'A comunicarlo è la vice prima ministra Iryna Vereshchuk su Telegram secondo cui oggi non ci sarà alcun corridoio umanitario in Ucraina per motivi di sicurezza. «Avvertimento: la nostra intelligence ha riportato possibili provocazioni da parte degli occupanti sulle rotte dei corridoi umanitari. Pertanto, per motivi di pubblica sicurezza, oggi non apriamo corridoi umanitari».\n', '9.54 – Putin: «Entro il 31 marzo bisogna attuare le misure per il pagamento del gas in rubli»\n', 'Il presidente russo Vladimir Putin chiede di fare in fretta con le misure per il pagamento del gas in rubli (per i «Paesi ostili»), così da mettere in difficoltà soprattutto l’Europa. Oggi, infatti, lo ha ordinato al governo, alla Banca centrale e a Gazprom chiedendo, tra l’altro, che queste misure vengano prese entro il 31 marzo. Lo riferisce il servizio stampa del Cremlino, come riporta Ria Novosti. «Il governo della Federazione Russa, insieme alla Banca di Russia e alla società per azioni Gazprom, dovrebbe attuare una serie di misure per modificare la valuta di pagamento delle forniture di gas naturale ai Paesi dell’Unione Europea e ad altri Paesi che hanno introdotto misure restrittive nei confronti dei cittadini della Federazione Russa e delle persone giuridiche russe, al rublo russo», ha affermato il Cremlino.\n', '9.40 – Anche Heineken lascia la Russia\n', 'L’azienda olandese Heineken, che produce birra, ha deciso di lasciare la Russia. «A seguito della revisione strategica delle attività in Russia» ha ritenuto che la propria presenza nel Paese non fosse «più sostenibile né praticabile nel contesto attuale». Heineken, adesso, teme una svalutazione di circa 400 milioni di euro ma punta a «un trasferimento ordinato» delle proprie attività «a un nuovo proprietario» senza trarne alcun profitto. Per garantire «la sicurezza e il benessere continuo dei dipendenti e per minimizzare il rischio di nazionalizzazione», ha spiegato ancora Heineken, ha deciso di proseguire con attività ridotte. I salari dei 1.800 dipendenti, comunque, «saranno pagati fino alla fine del 2022 e faremo del nostro meglio per salvaguardare il loro futuro impiego».\n', '9.35 – Le truppe russe tentano di avanzare su Kiev\n', 'In un post su Facebook le forze armate ucraine, citate dal Kyiv Independent, hanno scritto che le truppe russe stanno tentando di avanzare su Kiev da nord-ovest e da est, conquistando di fatto strade e villaggi vicini. Al momento gli attacchi russi vengono bloccati dall’esercito ucraino.\n', '9.30 – Kiev indaga su un video in cui alcuni soldati sparano ai prigionieri russi\n', 'Come riporta la Cnn, il governo ucraino ha annunciato un’inchiesta «immediata» su un video in cui si vedono soldati ucraini sparare ai prigionieri russi, colpendoli alle ginocchia nel corso di un’operazione nella regione di Kharkiv. Il video dura quasi sei minuti: i soldati ucraini affermano di aver catturato un gruppo di ricognizione russo basato a Olkhovka. «Il governo sta prendendo (questo video, ndr) molto seriamente e ci sarà un’indagine immediata. Siamo un esercito europeo e non prendiamo in giro i nostri prigionieri. Se questo fosse vero, sarebbe un comportamento assolutamente inaccettabile», ha dichiarato un alto consigliere del presidente ucraino, Oleksiy Arestovych.\n', 'La Russia: «Gli ucraini sparano alle gambe dei soldati russi». Kiev: «È un false flag» – Il video – Open\n', 'Il tuo browser non supporta il tag iframe\n', '9.10 – L’esercito russo si prepara in Bielorussia \n', 'L’esercito russo sta\n', 'preparando nuovi attacchi missilistici contro l’Ucraina e sta\n', 'rifornendo di proiettili le piattaforme di lancio del sistema\n', 'missilistico Iskander situate in Bielorussia. Lo ha riferito lo Stato\n', 'Maggiore di Kiev, secondo quanto riporta l’intelligence militare di\n', 'Kiev. Le piattaforme di lancio sono dispiegate vicino Kalinkavichy,\n', 'nel sud-est della Bielorussia.\n', '8.40 – Il campione di kickboxing morto \n', ' Il campione del mondo di kickboxing Maksym Kagal è morto in battaglia a Mariupol, faceva parte delle forze speciali di Azov. «Dormi tranquillo, fratello, la terra è tua, ti vendicheremo», ha detto per salutarlo l’allenatore Oleg Skirt secondo quanto riporta Ukrinform. Kagal era il primo campione del mondo di kickboxing Iska (International sport karate association) tra gli adulti nella squadra nazionale ucraina. \n', '8.15 – 143 bambini uccisi dall’inizio della guerra\n', 'È arrivato a 143 il\n', 'bilancio dei bambini uccisi in Ucraina dall’inizio dell’invasione\n', 'russa, contro i 139 di ieri, mentre i feriti sono adesso 216: lo ha\n', 'reso noto su Telegram Liudmyla Denisova, responsabile per i diritti\n', 'umani del Parlamento ucraino. Intanto le forze ucraine hanno respinto\n', 'cinque attacchi dell’esercito russo nelle regioni di Donetsk e\n', 'Luhansk, nell’est del Paese. Lo ha riferito il ministero della Difesa\n', 'di Kiev in un nuovo report sui combattimenti in corso. Secondo Kiev,\n', 'l’esercito ucraino continua ad impedire alle truppe russe di prendere\n', 'il controllo di alcune vie di comunicazione strategiche che portano\n', 'alla capitale. Negli attacchi respinti nel Donbass, si precisa, sono\n', 'stati distrutti due tank e un blindato e ci sono state diverse\n', 'vittime russe. L’Aviazione militare ucraina, inoltre, ha annunciato\n', 'di aver abbattuto quattro aerei, un elicottero e due droni.\n', '7.58 – Zelensky: i russi riportano i soldati morti in sacchi della spazzatura \n', 'Il presidente dell’Ucraina Volodymyr Zelensky ha criticato le autorità russe per il trattamento riservato ai loro soldati caduti al fronte, i cui corpi vengono abbandonati o riportati in patria in ciò che ha definito sacchi della spazzatura. Lo riporta il Kyiv Independent. «È spaventoso perché quando è così che trattano la propria gente, allora come trattano gli altri? È barbarie e finirà male», ha aggiunto nel corso di un’intervista ai media russi.\n', '7.40 – L’attacco a Rubizhne\n', 'Le truppe russe hanno\n', 'attaccato stamattina la città di Rubizhne, nella regione di Lugansk,\n', 'nell’est dell’Ucraina. Ci sono almeno un morto e un ferito. Lo\n', 'annuncia il capo dell’amministrazione militare regionale di Luhansk,\n', 'Serhiy Haidai su Telegram. «Bombardamento mattutino a Rubizhne:\n', 'abbiamo morti e feriti», si legge nel post, riportato da Ukrinform.\n', '«Danneggiata una casa – aggiunge -, ritrovato il corpo di una\n', 'vittima, il ferito è stato portato in ospedale in ambulanza. Il\n', 'numero delle vittime è ancora in fase di definizione».\n', '7.00 – Intelligence Gb: Russia ferma l’avanzata\n', 'Nell’ultimo aggiornamento sulla guerra in Ucraina l’intelligence britannica scrive che la Russia avanza a Sud ma si ferma nel resto del paese. «Nelle ultime 24 ore non ci sono stati cambiamenti significativi nelle disposizioni delle forze russe nell’Ucraina occupata», si legge nella nota di aggiornamento diffusa dal ministero della Difesa del Regno Unito. «Le carenze logistiche in corso sono state aggravate da una continua mancanza di slancio e di morale tra i militari russi, e da una resistenza aggressiva da parte degli ucraini. La Russia ha guadagnato la maggior parte del terreno a Sud, nelle vicinanze di Mariupol, dove continuano pesanti combattimenti mentre Mosca tenta di conquistare il porto» che si trova sul mar d’Azov. \n', '6.50 – I danni alle infrastrutture per la guerra in Ucraina\n', 'La guerra della Russia ha\n', 'causato danni alle infrastrutture dell’Ucraina per oltre 57,5\n', 'miliardi di euro, secondo una nuova stima della Kyiv School of\n', 'Economics (Kse). Secondo lo studio, che ha calcolato l’impatto\n', 'economico dell’invasione russa fino al 24 marzo – almeno 4.431\n', 'edifici residenziali sono stati danneggiati, distrutti o sequestrati,\n', 'insieme a 92 fabbriche e magazzini e 378 scuole. Inoltre, 12\n', 'aeroporti sono stati distrutti, danneggiati o sequestrati, così come\n', 'sette centrali termiche o idroelettriche. La stima precedente stima\n', 'della Kse pubblicata il 17 marzo è stata dunque maggiorata di altri\n', '3,2 miliardi di euro.\n', '5.00 – I russi lasciano Slavutych\n', 'Le forze russe hanno\n', 'lasciato la città di Slavutych, appena fuori dalla centrale nucleare\n', 'di Chernobyl. Lo riportano i media internazionali, citando fonti\n', 'locali. In un video postato online, il sindaco Yuri Fomichev ha\n', 'dichiarato che le truppe di Mosca hanno completato il lavoro che si\n', 'erano prefissate di fare e hanno lasciato Slavutych. Sabato le forze\n', 'russe avevano preso il controllo della città e arrestato brevemente\n', 'il sindaco. I cittadini erano scesi in piazza contro gli occupanti.\n', 'La città ospita principalmente i lavoratori necessari per mantenere\n', 'operativa la centrale di Chernobyl, luogo del disastro nucleare del\n', '1986.\n', '4.00 – «Mariupol è ridotta in polvere»\n', 'Il ministero degli Affari esteri ucraino fa sapere che le forze russe hanno trasformato “in polvere” la città assediata di Mariupol, mentre descrivono l’attuale situazione umanitaria nella città come catastrofica. «Mentre Mariupol è assediata e bombardata, la gente lotta per sopravvivere. La situazione umanitaria in città è catastrofica. Le forze armate russe stanno trasformando la città in polvere», ha affermato oggi il dicastero sul suo account Twitter facendo appello a «salvare Mariupol».\n', '3.00 – La Russia ritira le truppe a Kiev\n', 'Nel suo ultimo rapporto\n', 'operativo l’esercito dell’Ucraina sostiene che la Russia ha ritirato\n', 'le truppe che circondavano Kiev dopo aver subito perdite\n', 'significative. Il ritiro ha «significativamente ridotto»\n', 'l’intensità dell’avanzata di Mosca, secondo lo stato maggiore delle\n', 'forze armate ucraine. I funzionari militari affermano poi di ritenere\n', 'che la Russia stia trasportando missili ‘Iskander’ a Kalinkavichy,\n', 'nel sudest della Bielorussia.\n', '2.20 – Sholz: la Germania vuole un sistema antimissili\n', 'Il cancelliere tedesco\n', 'Olaf Sholz ha detto in un’intervista alla Bbc che la Germania vuole\n', 'dotarsi di un sistema antimissili. «La Germania sta valutando\n', 'l’acquisto di un sistema di difesa antimissile per proteggersi da un\n', 'potenziale attacco russo», ha detto Sholz.\n', '\n', '1.07 – Ucraina: fermare la Russia a Chernobyl\n', 'L’Ucraina chiede al\n', 'Consiglio di sicurezza delle Nazioni Unite di adottare misure\n', 'immediate per smilitarizzare la zona di esclusione di Chernobyl, un\n', 'raggio di 30 Km dalla centrale nucleare, e istituire una missione\n', 'speciale dell’Onu lì. «Nel contesto della sicurezza nucleare, le\n', 'azioni irresponsabili dell’esercito russo rappresentano una seria\n', 'minaccia non solo per l’Ucraina ma anche per centinaia di milioni di\n', 'europei- ha sottolineato la vice premier ucraina IrynaVereshchuk –\n', 'Pertanto, chiediamo al Consiglio di sicurezza delle Nazioni Unite di\n', 'adottare misure immediate per smilitarizzare la zona di esclusione di\n', 'Chernobyl e istituire una missione speciale delle Nazioni Unite per\n', 'eliminare il rischio che l’incidente di Chernobyl si ripresenti a\n', 'causa delle forze di occupazione russe».\n', '00.58 – Bombardamenti russi nelle città\n', 'Mikhail Podoliak, consigliere del presidente Volodymyr Zelensky, dice che le forze russe stanno continuando in queste ore a effettuare attacchi missilistici per tutta l’Ucraina. In un post su Twitter, Podoliak cita in particolare le città di Lutsk, Kharkiv, Zhytomyr e Rivne come bersagliate da Mosca. «Sempre più missili ogni giorno. Mariupol sotto un bombardamento ‘a tappeto’», scrive il consigliere di Zelensky. «La Russia non ha più umanità, civiltà. Solo missili, bombe e tentativi di cancellare l’Ucraina dalla faccia della terra», commenta Podoliak.\n', 'Foto in copertina di repertorio: ANSA/EPA/ALEXANDER VILF']"
99,news-940779,Abramovich: «Hanno provato ad avvelenarmi durante i negoziati tra Russia e Ucraina». Sospetti su Mosca,https://www.open.online/2022/03/28/ucraina-abramovich-sintomi-avvelenamento,2022-03-28 19:20:00,"['Abramovich: «Hanno provato ad avvelenarmi durante i negoziati tra Russia e Ucraina». Sospetti su Mosca\n', '\n', 'La notizia, diffusa da Wall Street Journal e Bellingcat, è stata confermata da una portavoce dell’oligarca. Secondo le fonti citate, il presunto attacco potrebbe essere opera di ambienti russi contrari alla mediazione\n', 'L’oligarca russo Roman Abramovich e i negoziatori ucraini hanno avuto sintomi simili a quelli dell’avvelenamento. La notizia è stata data dal Wall Street Journal. Poco dopo, una portavoce dell’oligarca ha confermato il sospetto tentativo di avvelenamento. Secondo il quotidiano statunitense, Abramovich e altri negoziatori sarebbero stati avvelenati poche settimane fa dopo un incontro nella capitale ucraina di Kiev, nel quale l’oligarca si era presentato come mediatore. I sintomi sperimentati sono stati occhi rossi, lacrimazione dolorosa e desquamazione della pelle del viso e delle mani. Stando al giornalista del Guardian Shaun Walker, «Abramovich ha perso la vista per diverse ore». \n', 'Secondo le fonti citate dal Wsj, il sospetto attacco potrebbe essere stato commesso dal lato più intransigente di Mosca, che voleva sabotare le trattative per mettere fine alla guerra. Per partecipare ai colloqui, Abramovich aveva viaggiato tra Istanbul, Mosca e Kiev. \n', 'Oltre al Wsj, anche il gruppo investigativo Bellingcat ha confermato che due membri della delegazione ucraina e Abramovich hanno hanno sperimentato «sintomi coerenti con l’avvelenamento da armi chimiche». Da Kiev, intanto, il consigliere della presidenza e capo negoziatore ucraino Mikhailo Podolyak ha smentito l’avvelenamento dei componenti del team ucraino, parlando di una «speculazione». Il deputato ucraino Rustem Umerov, fra le persone che sarebberto state vittima di avvelenamento, ha preferito invece non confermare le ricostruzioni: «Al momento non intendiamo commentare, quindi non possiamo né confermare né smentire».\n', 'Immagine di copertina:EPA/ANTHONY ANEX']"
100,news-940845,L’Italia garante della sicurezza dell’Ucraina: cosa sappiamo del piano di Kiev per blindare la pace,https://www.open.online/2022/03/28/ucraina-italia-garante-sicurezza-cosa-significa,2022-03-28 19:10:00,"['L’Italia garante della sicurezza dell’Ucraina: cosa sappiamo del piano di Kiev per blindare la pace\n', '\n', 'Oggi Zelensky ha ringraziato Draghi per la disponibilità del governo ad aderire al progetto. I Paesi coinvolti si impegnerebbero a intervenire entro 24 ore in caso di aggressione, ma restano alcuni nodi da sciogliere\n', '«Il nostro presidente ha lanciato l’iniziativa U24, United for peace, per creare un gruppo di Paesi capace di dare una risposta entro 24 ore in caso di aggressione». L’ambasciatore ucraino a Roma, Yaroslav Melnyk, ha anticipato quale potrebbe essere la soluzione diplomatica sul piatto per garantire la sicurezza nel futuro dell’Ucraina. Tra i Paesi che dovrebbero garantire la pace potrebbe esserci anche l’Italia: «Secondo il nostro presidente, di questo gruppo dovrebbero far parte i membri permanenti del Consiglio di sicurezza dell’Onu, più la Germania, il Canada, la Turchia e anche l’Italia. Sono contento di vedere l’Italia in questo elenco». Un’alleanza ristretta, che dovrebbe sostituire quell’ingresso nella Nato che, come ha ammesso lo stesso Volodymyr Zelensky, al momento sembra un obiettivo impossibile da raggiungere. La proposta è ancora da costruire, anche perché nel piano disegnato dall’ambasciatore ucraino in Italia c’è già un cortocircuito: tra i membri permanenti del Consiglio di sicurezza dell’Onu ci sono anche Russia e Cina. La Russia sarebbe esclusa, in quanto parte coinvolta nell’accordo mentre non è chiaro quale ruolo potrebbe avere la Cina. Inoltre non sono ancora chiare quali sarebbero le regole di ingaggio in caso di aggressione. Nel frattempo, sembra che qualche conferma dall’Italia sia già arrivata. Zelensky dopo un colloquio telefonico con Mario Draghi ha scritto su Twitter: «Ringraziamo l’Italia per la volontà di aderire alla creazione di un sistema di garanzie di sicurezza per l’Ucraina». Nel caso scegliesse di aderire, l’Italia dovrebbe occuparsi anche di garantire le condizioni che chiederà Mosca, a partire dalla neutralità dell’Ucraina. Anche il ministro degli Esteri Luigi Di Maio aveva lanciato parole di sostegno al progetto: «La possibilità evocata dall’Ucraina che l’Italia sia tra i Paesi garanti della sua sicurezza dimostra che non siamo stati per nulla marginali in questa fase». ']"
101,news-940767,La Germania mette al bando la «Z»? Usarla per fare propaganda pro Putin può diventare reato,https://www.open.online/2022/03/28/russia-germania-vs-lettera-z,2022-03-28 17:50:00,"['La Germania mette al bando la «Z»? Usarla per fare propaganda pro Putin può diventare reato\n', '\n', 'Bassa Sassonia e Bavaria pronte alla stretta, che presto potrebbe essere estesa a livello federale\n', 'Usare la lettera “Z” per fare propaganda in Germania potrebbe diventare un crimine punito dalla legge: lo ha affermato oggi, lunedì 28 marzo, un portavoce del ministro dell’Interno per lo Stato di Berlino. La lettera, divenuta il simbolo di chi sostiene l’invasione in Ucraina, è apparsa sui carri armati russi nei primi giorni della guerra e si è diffusa tra chi fa propaganda pro-Cremlino. Adesso mostrarla in Germania potrebbe significare diventare perseguibili per legge. Questo perché, ha spiegato il portavoce del Ministro dell’Interno citato da Reuters, «l’aggressione russa all’Ucraina è un atto criminale», e dunque «le autorità di sicurezza federali tengono d’occhio questo aspetto». Il ministro ha detto di accogliere «con favore l’annuncio che diversi Stati federali esamineranno caso per caso se lo sfoggio della lettera Z possa costituire reato, per poi agire di conseguenza». La Bassa Sassonia e la Bavaria hanno annunciato di voler muoversi in tal senso, punendo chi supporta apertamente il Cremlino. La stretta presto potrebbe valere a livello federale. Lo scorso 23 marzo, il simbolo era stato preso di mira anche dai membri del Parlamento lituano Seimas, che hanno proposto di equiparare il nastro di San Giorgio e la lettera Z ai simboli nazisti e comunisti. Il motivo per cui la propaganda russa abbia scelto la lettera Z è ancora argomento di dibattito: «Alcuni interpretano “Z” come “Za pobedu” (per la vittoria). Altri come “Zapad” (ovest). Io insisto sul fatto che è\xa0“Z” per bestie», aveva commentato Sergiy Kyslytsya, ambasciatore dell’Ucraina presso l’Onu. Alcuni analisti militari ritengono che le lettere corrispondano a specifiche zone geografiche delle forze russe coinvolte.']"
102,news-940717,Hacker di Stato. Il governo ucraino ha diffuso i dati di 620 agenti dei servizi segreti russi,https://www.open.online/2022/03/28/ucraina-kiev-dati-servizi-segreti-russi,2022-03-28 16:36:00,"['Hacker di Stato. Il governo ucraino ha diffuso i dati di 620 agenti dei servizi segreti russi\n', '\n', 'Kiev sostiene che i profili appartengono tutti ad agenti dell’Fdb, il servizio federale per la sicurezza della Russia erede del Kgb\n', 'Nome, cognome, data di nascita, passaporto, firma, numero di telefono e anche auto in dotazione. Abbastanza materiale per creare profili falsi o per tentare nuovi attacchi informatici. L’ultimo data leak nella cyberwar che sta accompagnando la guerra sul campo tra Ucraina e Russia non arriva da Anonymous e nemmeno da qualche gruppo hacker che si muove su piste solitarie. Il leak, il contenuto dei dati trovati e diffusi al pubblico, è stato pubblicato sul portale ufficiale del ministero della Difesa ucraino ed è stato diffuso dall’intelligence di Kiev. È un elenco di 620 profili tutti appartenenti al Federal’naja služba bezopasnosti (Fsb), il servizio federale per la sicurezza della Federazione russa che ha raccolto l’eredità del Kgb. Non è chiaro come sia stato ottenuto questo elenco ma il canale Twitter ufficiale dei servizi segreti ucraini ha dichiarato che si tratta di persone coinvolte direttamente nell’invasione ucraina. Nella pagina non compare molto altro. L’unica informazione in più è che tutti queste persone lavorano al Palazzo della Lubjanka di Mosca, la sede ufficiale dei servizi segreti russi. La scelta di rendere pubblici questi dati è solo l’ultimo passaggio di una strategia che l’intelligence ucraina sta portando avanti da giorni. Sul suo portale alla voce Вороги України (Nemici dell’Ucraina) l’intelligence sta pubblicando i nomi di tutti i militari russi che fanno parte delle unità dell’esercito russo accusate da Kiev di essere coinvolte in crimini di guerra.']"
103,news-940567,Di Maio fa il punto della situazione: «In Ucraina gli italiani sono scesi a 186»,https://www.open.online/2022/03/28/ucraina-di-maio-italiani,2022-03-28 14:37:00,"['Di Maio fa il punto della situazione: «In Ucraina gli italiani sono scesi a 186»\n', '\n', 'Lo ha detto il ministro degli Esteri. All’inizio della guerra gli italiani in Ucraina erano 2 mila\n', 'Nella grande emergenza Ucraina, anche la presenza degli italiani nelle zone coinvolte dall’invasione è oggetto di attenzione da parte della Farnesina. Il ministro degli Esteri Luigi Di Maio ha fatto il punto della situazione in Ucraina dichiarando che i connazionali presenti sul territorio, assediato dai russi, sono scesi a 186. All’inizio del conflitto erano addirittura 2 mila. Queste informazioni sono trapelate stamattina all’Unità di crisi della Farnesina nel corso di una riunione di coordinamento, presieduta appunto da Di Maio, con l’ambasciata italiana in Ucraina e quella in Russia. Il 14 marzo si parlava di 34 italiani bloccati nelle città assediate, tra cui Mariupol. La Farnesina, in quel caso, aveva fatto sapere che era disposta a evacuarli ma solo in condizioni di sicurezza. Meglio aspettare che rischiare, insomma. L’ambasciatore Pier Francesco Zazo, da Leopoli, aveva dichiarato che molti dei connazionali volevano restare in Ucraina perché «hanno la loro vita qui, con mogli e figli. Ma alcuni sono purtroppo intrappolati, non riescono a lasciare il Paese». Ora la situazione è nettamente migliorata visto che il numero degli italiani ancora in Ucraina è calato sotto i 200.\n', 'Foto in copertina di repertorio: ANSA/ANGELO CARCONI']"
104,news-940415,I profughi ucraini accolti negli hotel di Rimini non vogliono andar via. Nelle altre regioni «sistemazioni sporche e infestate da insetti»,https://www.open.online/2022/03/28/ucraina-profughi-hotel-rimini,2022-03-28 13:08:00,"['I profughi ucraini accolti negli hotel di Rimini non vogliono andar via. Nelle altre regioni «sistemazioni sporche e infestate da insetti»\n', '\n', 'Solo in 128 hanno accettato il trasferimento. Molti di loro sono preoccupati per le condizioni in cui versano le altre sistemazioni, dislocate in ben sette regioni, e vorrebbero restare a Rimini dove hanno familiari e amici\n', 'Sabato 26 marzo è partita, alle 8 del mattino, l’operazione di trasferimento che avrebbe dovuto portare 400 rifugiati, ospitati negli hotel di Rimini, in ben 7 regioni italiane (si parla di Liguria, Piemonte, Molise, Abruzzo, Marche, Basilicata e Puglia). A prendere questa decisione è stato il ministero dell’Interno per “alleggerire” i territori con più alta concentrazione di donne, bambini e anziani fuggiti dall’Ucraina, assediata dai russi (mentre il governo sta studiando un piano tutto italiano per l’accoglienza). Riviera Sicura e Prefettura di Rimini, tra l’altro, hanno fatto in modo di non separare le famiglie né di trasferire persone con problemi di salute. Il risultato? In 128 hanno accettato il trasferimento, gli altri 700 no spiegando di aver scelto Rimini «per ricongiungimento con familiari o amici». E questo potrebbe diventare il primo di una serie di problemi di collocamento dei rifugiati provenienti dall’Ucraina, attesi in 640 mila. \n', 'A spiegare i termini della questione, oggi 28 marzo è Giosuè Salomone, presidente di Riviera Sicura. Nessuno dei rifugiati è arrivato «qui per caso o attirato dall’ospitalità degli hotel». «A Rimini risiede una comunità ucraina (di circa 5 mila persone, ndr) estremamente ampia e quasi tutti hanno un parente o una amica che scappa dalla guerra. Stimiamo, infatti, in almeno 2 mila il numero di rifugiati attualmente ospitati da amici e parenti. Sapevamo già delle resistenze che avremmo trovato e lo avevamo preannunciato alle istituzioni; il risultato era assolutamente scontato fin dalla vigilia», ha aggiunto. «Un’altra caratteristica esclusiva di questa emergenza è data dal probabile breve periodo della permanenza: secondo un’indagine, infatti, oltre il 90 per cento dei rifugiati farà immediatamente ritorno nel proprio paese non appena le condizioni lo consentiranno», ha spiegato.\n', 'Perché non vogliono lasciare Rimini\n', 'Secondo Salomone, tra l’altro, molte delle soluzioni individuate dal ministero dell’Interno «in varie regioni si sono rivelate del tutto inadeguate o non ancora pronte per l’accoglienza; fin da subito sulle chat Telegram dei rifugiati e su quelle degli albergatori sono giunte immagini e video di sistemazioni precarie, sporche, infestate da insetti, non riscaldate e con evidenti problemi strutturali». Alcune situazioni sarebbero state risolte, altre no. «Si ha notizia di alcune decine di rifugiati che hanno abbandonato gli alloggi assegnati già nelle ore immediatamente successive all’arrivo e nella giornata di domenica», ha dichiarato Salomone. Sempre secondo la denuncia di Riviera Sicura, tra l’altro, le nuove destinazioni per i profughi ucraini sarebbero state individuate direttamente dal ministero dell’Interno ma né loro né la prefettura di Rimini ne conoscevano il nome delle strutture scelte. A Rimini, intanto, numeri alla mano, i profughi accolti gratuitamente dagli albergatori dell’associazione Riviera Sicura sono circa 700 per una spesa complessiva di 150 mila euro in un mese di accoglienza.\n', 'Foto in copertina di repertorio da ANSA']"
105,news-940257,La proposta di La Russa (Fdi): «Una quota del reddito di cittadinanza per le spese militari»,https://www.open.online/2022/03/28/ignazio-la-russa-spese-militari-reddito-cittadinanza,2022-03-28 09:42:00,"['La proposta di La Russa (Fdi): «Una quota del reddito di cittadinanza per le spese militari»\n', '\n', 'L’ex ministro della Difesa ha presentato un ordine del giorno per alzare al 2% del Pil le spese della difesa\n', 'Una quota del reddito di cittadinanza per le spese militari. È quello che propone il senatore di Fratelli d’Italia Ignazio La Russa oggi in un’intervista rilasciata al Corriere della Sera. «Mi rendo conto della crisi. Ma nessuno chiede di arrivare subito al 2%. E comunque si potrebbe usare una quota del reddito di cittadinanza», dice La Russa. Che poi aggiunge con Virginia Piccolillo: «Chiediamo una norma che aiuti chi veramente ha bisogno. Questa ha sostenuto anche delinquenti e mafiosi – ha detto parlando del Reddito di cittadinanza – e le spese di Difesa non sono inutili, sono una necessità». L’ex ministro della Difesa ha presentato un ordine del giorno per alzare al 2% del Pil le spese militari perché «crediamo che rispondere a impegni presi molto tempo fa con la Nato significa avere voce in capitolo nelle decisioni: cioè più libertà e indipendenza». Il ministro della Difesa Lorenzo Guerini ha chiesto al governo e al parlamento di appoggiare la decisione. ']"
106,news-940229,La Russia: «Gli ucraini sparano alle gambe dei soldati russi». Kiev: «È un false flag» – Il video,https://www.open.online/2022/03/28/guerra-russia-ucraina-soldati-russi-gambe-video,2022-03-28 09:08:00,"['La Russia: «Gli ucraini sparano alle gambe dei soldati russi». Kiev: «È un false flag» – Il video\n', '\n', 'A sparare sembrano essere militari con la mimetica ucraina, alcuni dei quali indossano al braccio la fascia azzurra delle truppe di Kiev\n', 'Un video che sta circolando sui social di tutto il mondo ed è stato pubblicato dal giornale tedesco Bild mostra presunti soldati ucraini che sparano contro prigionieri russi con le mani legate, colpendoli alle gambe. A sparare sembrano essere militari con la mimetica ucraina, alcuni dei quali indossano al braccio la fascia azzurra delle truppe di Kiev. Quelli che vengono colpiti invece vestono divise russe. Ma secondo il comandante in capo delle forze armate ucraine, Valerii Zaluzhnyi, «le forze militari russe girano video falsi per screditare le forze armate dell’Ucraina. «Sottolineo che i militari delle forze armate ucraine e di altre legittime formazioni militari aderiscono rigorosamente alle norme del diritto umanitario internazionale». «Il governo sta prendendo in considerazione (il video, ndr) molto seriamente e ci sarà un’indagine immediata», ha commentato il consigliere della presidenza ucraina, Oleksiy Arestovych. «Siamo un esercito europeo e non umiliamo i nostri prigionieri. Se questo risultasse essere reale, si tratterebbe di un comportamento assolutamente inaccettabile», ha aggiunto.']"
107,news-940171,Il piano italiano per aiutare i profughi ucraini: 30 euro al giorno o 600 euro per tre mesi. Più contributi ai centri d’accoglienza,https://www.open.online/2022/03/28/ucraina-piano-aiuti-italia-ue-profughi,2022-03-28 08:48:00,"['Il piano italiano per aiutare i profughi ucraini: 30 euro al giorno o 600 euro per tre mesi. Più contributi ai centri d’accoglienza\n', '\n', 'Quello Ue, invece, dovrebbe prevedere mille euro a profugo e mezzi di trasporto gratis \n', 'Sono quasi 4 milioni i profughi ucraini costretti a scappare dal loro Paese assediato dai russi dal 24 febbraio scorso. Moltissimi si sono diretti in Polonia, altri in Romania, Moldavia, Ungheria e Slovacchia. Si passa dagli oltre 2 milioni in Polonia ai 272 mila in Slovacchia secondo l’Unhcr. Da qui l’idea di garantire a ogni profugo mille euro e i mezzi gratis per spostarsi dal Paese che li ha accolti. Un piccolo passo in avanti in un’Europa che, fin da subito, si è detta pronta ad aiutare l’Ucraina sia in termini di accoglienza che di armi. La prima richiesta, rivolta alla Commissione europea, è stata avanzata dalla Germania e dalla Polonia: nello specifico, i due Paesi hanno chiesto di destinare mille euro, ogni 6 mesi, a profugo ospitato oltre alla possibilità di prevedere trasporti gratuiti, dagli aerei ai treni fino ai bus, per consentire ai profughi di lasciare liberamente il Paese in cui sono approdati. \n', 'In altre parole, vogliono incentivare la redistribuzione. In cambio, quasi sicuramente, chiederanno di ridiscutere, di “rispolverare” il vecchio Patto per l’immigrazione e l’asilo, fermo da oltre un anno a causa di alcuni governi come, appunto, quello polacco che si è sempre opposto a condividere le responsabilità per la ripartizione dei migranti arrivati dall’Africa. La ministra Luciana Lamorgese insisterà che si torni a parlare del Patto. Oggi, dunque, si discuterà di questo al Consiglio europeo dei ministri degli Interni a Bruxelles. Dei 3,5 miliardi messi a disposizione dalla Commissione europea, tra l’altro, la Polonia sarà quella che ne riceverà di più (dal momento che, allo stato attuale, accoglie oltre 2 milioni di profughi ucraini). Fin qui la proposta “europea”, spiegata stamattina, su Repubblica, da Claudio Tito. E l’Italia, invece, cosa farà? Come aiuterà concretamente gli ucraini arrivati nel nostro Paese in queste settimane?\n', 'Un contributo tra i 25 e i 30 euro\n', 'Numeri alla mano, sono 71.940 i profughi arrivati nel nostro Paese. Le donne sono la maggioranza (37 mila) seguiti dai bambini (28 mila) e da circa 6.600 uomini, quasi tutti anziani. 428 milioni sono i fondi stanziati dal governo Draghi in attesa delle decisioni Ue, una sorta di anticipo in attesa del “rimborso” europeo. 300, invece, sono i minori non accompagnati, una piccola parte di quelli già arrivati in Italia. Molti, dunque, non sono stati ancora dichiarati. Le loro famiglie d’origine sembrano essere scettiche sull’iter di nomina del tutore legale visto che temono di non rivederli mai più, che questo di fatto possa aprire le porte a un affidamento o a un’adozione. \n', 'Intanto il governo tira dritto e prepara il piano italiano di aiuti: un contributo tra i 25 e i 30 euro al giorno per ogni profugo così da dare una mano a chi – si parla di 60 mila famiglie italiane – in queste settimane ha aperto le porte di casa per dare un tetto agli ucraini fuggiti dalla guerra. Bisognerà garantire, però, lezioni di italiano, corsi di formazione, assistenza legale e psicologica. Si tratta di soldi destinati a contenere i costi di spesa e bollette (peraltro sempre più care). Si prevede, inoltre, un assegno di 500 o 600 euro al mese – varierà in base al nucleo familiare – per 3 mesi per i profughi ucraini che riusciranno a trovare una sistemazione da soli. C’è anche un aumento di 10 euro al giorno a persona del rimborso per i centri di accoglienza (da 21 euro dell’era Salvini ai circa 33 al giorno di oggi) e un contributo una tantum – si parla di circa 50 euro a profugo – per i Comuni. Lo spiega oggi su Repubblica Alessandra Ziniti. L’ordinanza, che darà il via libera agli aiuti italiani, verrà firmata oggi 28 marzo dal capo del dipartimento della Protezione civile Fabrizio Curcio.\n', 'Foto in copertina di repertorio: ANSA/LUCA ZENNARO']"
108,news-940189,Il convoglio di carri armati russi a 40 km da Kiev: «Abbiamo abbattuto droni ucraini» – Il video,https://www.open.online/2022/03/28/guerra-russia-ucraina-carri-armati-kiev-video,2022-03-28 08:36:00,"['Il convoglio di carri armati russi a 40 km da Kiev: «Abbiamo abbattuto droni ucraini» – Il video\n', '\n', 'Secondo Mosca è la prova che le unità delle forze aviotrasportate «hanno eseguito una marcia nella regione di Kiev; hanno attraversato un fiume e hanno rilevato e abbattuto UAV (droni) ostili sulla loro strada»\n', ' Il ministero della Difesa della Russia ha diffuso un filmato in cui si vede un convoglio di mezzi blindati, affermando che si trova a una quarantina di chilometri dalla capitale Kiev. Secondo Mosca è la prova che le unità delle forze aviotrasportate «hanno eseguito una marcia nella regione di Kiev; hanno attraversato un fiume e hanno rilevato e abbattuto UAV (droni) ostili sulla loro strada», ha dichiarato il ministero. Il video mostra i veicoli in movimento lungo la strada E95, dopo aver lasciato Zalissya, a circa 40 chilometri da Kyiv, e una decina di veicoli blindati russi con i simboli V sul bordo della strada. «Nel corso dell’avanzamento, le truppe hanno attraversato un fiume tramite un ponte di barche e hanno continuato a muoversi verso l’area designata», ha aggiunto il ministero. ']"
109,news-940153,Lo «scenario coreano» per la fine della guerra tra Russia e Ucraina: referendum e divisione del paese in due,https://www.open.online/2022/03/28/guerra-russia-ucraina-scenario-coreano,2022-03-28 07:43:00,"['Lo «scenario coreano» per la fine della guerra tra Russia e Ucraina: referendum e divisione del paese in due\n', '\n', 'Secondo l’intelligence di Kiev la Russia vuole dividerlo in due e prendersene una parte tramite referendum. Come successe in Crimea nel 2014 \n', 'L’Ucraina come le due Coree? L’accusa viene da Kiev, e più precisamente dal capo dell’intelligence militare ucraina Kyrylo Budanov, che ieri in un colloquio con il Guardian ha parlato dell’intenzione da parte della Russia «di dividere l’Ucraina in due per creare una regione controllata da Mosca dopo aver fallito nel prendere il controllo dell’intero Paese». Uno “scenario coreano” che prevedrebbe la normalizzazione del conflitto secondo il modello utilizzato per la penisola coreana dopo la seconda guerra mondiale. Ovvero quando, come ricorda oggi il Corriere della Sera, i vincitori si accordarono per porre fine a 35 anni di dominio dell’impero giapponese sulla Corea. \n', 'Un’annessione in preparazione?\n', 'L’area all’epoca fu occupata da Stati Uniti e Unione Sovietica, e divisa tra le due superpotenze in «zone di influenza», Sud e Nord. Il programma era quello di creare un Paese indipendente e indiviso, ma ognuna delle due zone reclamava la sovranità sull’intera penisola. Ne scaturì una guerra, nel 1950, che separò la Corea del Nord da quella del Sud. Il 27 luglio 1953 venne firmato l’armistizio, che creava anche una zona demilitarizzata. La «linea di demarcazione» fu tracciata seguendo il 38esimo parallelo. Secondo l’intelligence ucraina va in questa direzione l’annuncio di un referendum per unirsi alla Russia fatto dall’autoproclamata Repubblica Popolare di Lugansk. Un’iniziativa partita dal leader separatista Leonid Pasechnik – che poi ha parzialmente corretto il tiro assicurando che per ora non sono in corso preparativi concreti -, ha subito incontrato non solo lo scontato, netto rifiuto delle autorità di Kiev, ma anche qualche dubbio nell’apparato di potere russo. \n', 'Ad opporsi pubblicamente è stato Leonid Kalashnikov, presidente della commissione della Duma per gli affari delle ex repubbliche sovietiche, che ha parlato di una consultazione «sconsigliabile» perché «le due repubbliche erano parte dell’Ucraina fino a tempi recenti». «Qualsiasi falso referendum nei territori temporaneamente occupati è giuridicamente insignificante e non avrà conseguenze legali», ha detto ieri il portavoce del ministero degli Esteri ucraino Oleg Nikolenko, dicendosi sicuro che nessun Paese al mondo riconoscerebbe la validità di una tale consultazione. Ma questo non impedirebbe a Mosca di fare quello che fece nel 2014 con la Crimea. L’ipotesi di indire un referendum è stata ventilata anche per l’indipendenza della regione di Cherson, nel sud del Paese, occupata dalle truppe di Mosca nelle prime battute del conflitto. Gli abitanti di questa città portuale sono scesi in piazza per protestare contro l’occupazione e contro questo progetto.']"
110,news-940097,"Zelensky: «Vogliamo la pace, speriamo nei negoziati». Ma alla fine niente intervento agli Oscar – Il video",https://www.open.online/2022/03/28/guerra-ucraina-zelensky-negoziati-oscar-video,2022-03-28 04:49:00,"['Zelensky: «Vogliamo la pace, speriamo nei negoziati». Ma alla fine niente intervento agli Oscar – Il video\n', '\n', 'Il prossimo round di colloqui tra Ucraina e Russia si svolgerà in Turchia\n', 'In un nuovo videomessaggio pubblicato su Facebook il presidente dell’Ucraina Volodymyr Zelensky ha affermato che l’Ucraina sta cercando la pace «senza alcun indugio». E ha aggiunto che l’obiettivo di Kiev è il ripristino di una vita normale per il Paese. Il prossimo round di colloqui tra Ucraina e Russia si svolgerà in Turchia. «Le nostre priorità nei negoziati sono note – afferma Zelensky -. La sovranità e l’integrità territoriale sono fuori dubbio. Efficaci garanzie di sicurezza per il nostro Stato sono obbligatorie. Il nostro obiettivo è ovvio: la pace e il ripristino di una vita normale nel nostro Paese natale il prima possibile. Cerchiamo la pace. Veramente. Senza alcun indugio. Come sono stato informato, ora c’è l’opportunità e la necessità di un incontro faccia a faccia in Turchia: non è affatto male, vediamo il risultato». Il presidente dell’Ucraina alla fine non è intervenuto agli Oscar 2022. Ma la cerimonia di premiazione si è fermata per un minuto di silenzio, mentre molte star hanno indossato nastrini con i colori del paese per sostenerlo. In un’intervista ieri Zelensky ha affermato che Mosca ha tentato di ucciderlo più volte.\n', '\n', 'Il tuo browser non supporta il tag iframe\n', 'Video di Agenzia Vista/Alexander Jakhnagiev']"
111,news-940081,Il minuto di silenzio per l’Ucraina agli Oscar 2022 – Il video,https://www.open.online/2022/03/28/oscar-2022-minuto-silenzio-ucraina-video,2022-03-28 04:06:00,"['Il minuto di silenzio per l’Ucraina agli Oscar 2022 – Il video\n', '\n', 'Un messaggio di solidarietà: #Standwithukraine\n', 'La cerimonia degli Oscar 2022 si ferma per un minuto per l’Ucraina. Con un messaggio di solidarietà. Sullo schermo del Dolby Theatre di Los Angeles, dove è in corso la 94ma edizione della cerimonia, si legge: «Anche se il film è una strada importante per esprimere la nostra umanità in tempi di conflitto, la realtà è che milioni di famiglie in Ucraina hanno bisogno di cibo, cure mediche, acqua e servizi di emergenza. le risorse sono scarse e noi come comunità globale possiamo fare di più. Vi chiediamo di sostenere l’Ucraina in ogni forma. #Standwithukraine». Intanto le star di Hollywood sul red carpet hanno mostrato il proprio sostegno all’Ucraina sfoggiando i colori giallo e blue della bandiera del paese. C’è chi come Jason Momoa ha indossato una pochette, c’è chi ha optato per un anello, altri per le spille.']"
112,news-939933,Zelensky nell’intervista «vietata» da Mosca: «Hanno provato a uccidermi più volte. Sulla neutralità si pensi a un referendum» – Il video,https://www.open.online/2022/03/27/zelensky-intervista-media-russi-video,2022-03-27 21:36:00,"['Zelensky nell’intervista «vietata» da Mosca: «Hanno provato a uccidermi più volte. Sulla neutralità si pensi a un referendum» – Il video\n', '\n', 'Il presidente ucraino ha parlato con le testate russe indipendenti Meduza, DozhdTv e Kommersant \n', 'Per la prima volta dall’inizio della guerra russa in Ucraina, il presidente Volodymyr Zelensky ha rilasciato\xa0un’intervista\xa0ai giornalisti delle testate russe Meduza, DozhdTv e Kommersant. L’intervista, della durata di circa un’ora e mezza, è stata pubblicata nonostante la diffida dell’ente statale russo che regola le telecomunicazioni,\xa0Roskomnadzor. L’ente aveva minacciato conseguenze legali nei confronti delle testate che l’avrebbero diffusa. Nel corso del colloquio con i media russi, dal titolo «Questa non è solo una guerra. È molto\xa0peggio», il presidente ucraino ha sostenuto che «probabilmente ci sono stati diversi tentativi» di ucciderlo da quando è iniziata la guerra. Zelensky ha poi detto che «l’Ucraina è pronta a discutere l’adozione di uno status neutrale come parte di un accordo di pace con la Russia. Ma la neutralità del Paese – ha detto Zelensky – dovrebbe essere garantita da terzi e sottoposto a referendum». «Tuttavia tutto questo non sarà attuabile fino a quando le truppe russe non se ne saranno andate, altrimenti si tratterà di una ripetizione dell’illegittima sciocchezza avvenuta in Crimea nel 2014». \n', 'Il presidente ucraino ha poi sottolineato che «l’Ucraina non tenterà di riconquistare la Crimea con la forza, perché gli ucraini sono stufi della guerra e della distruzione. Non ho mai preso in considerazione l’invio di truppe nel Donbass o in Crimea, perché la perdita di vite umane sarebbe stata semplicemente inaccettabile». Zelensky ha poi aggiunto che attualmente «nessuno può garantire la sicurezza del Paese», e ha criticato l’atteggiamento occidentale: «Chi lo farà? Johnson? Biden?». Secondo il presidente ucraino è impossibile costringere le forze russe ad abbandonare totalmente il territorio ucraino, perché questo «porterebbe alla terza guerra mondiale». «La guerra – ha detto – finirà quando i russi accetteranno che questa è stata una catastrofe per la nazione e per le relazioni con i loro vicini in Ucraina. Gli adulti di oggi non perdoneranno mai quello che è successo, ma vale comunque la pena lottare per i bambini e le generazioni future».\n', 'La «catastrofe» di Mariupol’\n', 'Nel corso dell’intervista, il presidente Zelensky ha spiegato che «la città di Mariupol’ sta vivendo una catastrofe umanitaria. La città è bloccata dall’esercito russo – ha specificato il presidente ucraino -. Tutti gli accessi e le uscite dalla città sono bloccati, il porto è minato. È impossibile arrivarci per portare cibo, medicine e acqua, anche a causa del fuoco dei militari russi sui convogli umanitari, con i conducenti che vengono uccisi». \n', '«Mosca abbandona le salme dei soldati russi»\n', 'Il presidente ucraino ha poi sottolineato che Mosca si sta rifiutando di riportare nella Federazione le salme dei soldati morti. Su questo punto, prosegue Zelensky, «la Russia non cambierà idea perché teme di rivelare il vero numero di soldati che muoiono in Ucraina. I russi hanno offerto delle sacche per i cadaveri dei soldati che non sono adatte neanche per gli animali». Molti soldati morti nella guerra «sono dei ragazzini nati nel 2003 o nel 2004». Quanto ai colloqui tra Kiev e Mosca, Zelensky ha dichiarato di aver dato ordine ai negoziatori ucraini di non discutere di alcuna “de-nazificazione” o “demilitarizzazione”, rigettando questi termini, ritenuti «inaccettabili». Quanto alla possibilità che esistano delle trattative “collaterali” il presidente ucraino ha preferito non rispondere alla domanda posta dal giornalista. Il presidente ucraino ha aggiunto che è «favorevole» al boicottaggio degli atleti russi dalle competizioni internazionali, sostenendo che «sono strumenti del Cremlino, in modo più o meno consapevole, e dovrebbero sentirsi a disagio per le azioni del loro Paese». Zelensky ha sottolineato che l le città\xa0russofone\xa0dell’Ucraina «sono state spazzate via dalla faccia della terra: come ci si può relazionare con la storia associata alla\xa0cultura russa\xa0o, in linea di principio, con i russi?». ']"
113,news-939975,La giornalista Marina Ovsyannikova a Che tempo che fa: «Ho pensato di licenziarmi fin dal primo giorno di guerra»,https://www.open.online/2022/03/27/marina-ovsyannikova-che-tempo-che-fa,2022-03-27 21:01:00,"['La giornalista Marina Ovsyannikova a Che tempo che fa: «Ho pensato di licenziarmi fin dal primo giorno di guerra»\n', '\n', '«Non so cosa accadrà domani quando mi sveglierò: vivo alla giornata. E forse è meglio così»\n', '«Quando è iniziata la guerra avevo deciso fin dal primo giorno di licenziarmi, perché avevo capito che il mio punto di vista non corrispondeva con la linea editoriale». La giornalista russa Marina Ovsyannikova – famosa per aver interrotto il 14 marzo scorso la diretta della tv di Stato russa Channel One con un cartello\xa0contro la guerra in Ucraina – ha parlato in un’intervista a Che tempo che fa, su Rai 3. «Il giorno prima della protesta – ha raccontato – sono andata in cartoleria, ho comprato i pennarelli e ho scritto sia in inglese che in russo il cartello di protesta». La giornalista dopo il suo gesto è andata incontro a pesanti conseguenze: dai russi è stata definita una spia britannica, ha subito intimidazioni e ha dovuto affrontare un processo. Ora rischia 15 anni di carcere per la nuova legge contro l’informazione voluta da Vladimir Putin. «Non so cosa accadrà domani quando mi sveglierò: vivo alla giornata, e forse è meglio. Certamente ho paura». Ovsyannikova ha raccontato che nessuno dei colleghi del canale statale russo l’ha chiamata per esprimerle solidarietà, perché lo stato della libertà d’informazione è molto compromesso: «Le informazioni oggi in Russia sono davvero ridotte: lì tutti i media d’opposizione sono chiusi, così come molti social. Attualmente i russi non hanno dove trovare informazioni veritiere di cosa succede in Ucraina». ']"
114,news-939885,Pubblica sui social la “Z” in «solidarietà alla Russia» contro l’Ucraina: bufera sull’assessore leghista Gizzi,https://www.open.online/2022/03/27/guerra-ucraina-assessore-lega-stefano-gizzi-z-solidarieta-russia,2022-03-27 19:44:00,"['Pubblica sui social la “Z” in «solidarietà alla Russia» contro l’Ucraina: bufera sull’assessore leghista Gizzi\n', '\n', 'Gizzi era già noto per aver paragonato le restrizioni per i non vaccinati contro il Covid-19 alle leggi razziali contro gli ebrei\n', 'Bufera su Stefano Gizzi, assessore alla Cultura del comune di Ceccano, in provincia di Frosinone, che ha pubblicato sul proprio profilo Facebook la\xa0“Z”, simbolo dell’invasione della Russia contro l’Ucraina. L’assessore ceccanese, oltre a postare l’immagine della “Z” ha voluto esprimere la propria «solidarietà alla Russia, con il Nastro di San Giorgio Vittorioso sul Drago». Gizzi, già noto in passato per aver paragonato le restrizioni per i non vaccinati\xa0contro il Covid alle leggi razziali contro gli ebrei, è stato subito ripreso dal consigliere regionale del Pd Mauro Buschini:\xa0«Questa ennesima dichiarazione di Stefano Gizzi è semplicemente vergognosa. Non è la prima volta che le sue “performance” scadono nell’offesa degli altri, ma questa volta l’assessore del comune di Ceccano deve chiedere scusa.\xa0Al popolo Ucraino, alle donne violentate ed uccise, ai bambini terrorizzati, uccisi o abbandonati, a tutti coloro che hanno perso la vita o costretti a fuggire in altri Paesi.\xa0Il sindaco del Comune di Ceccano prenda immediatamente le distanze, i ceccanesi non sono questo». Gizzi, davanti alle richieste degli esponenti dem di dimettersi, ha risposto:\xa0«Buschini critica la lettera Z in russo, di cui nemmeno conosce la nobiltà araldica del Nastro di San Giorgio. Infatti ricorda il sacrificio di ben 25 milioni di Russi nel fermare il nazismo.\xa0Ormai siamo alla follia russofobia.\xa0Poi viene da una parte politica che per decenni ha idolatrato anche le feci provenienti da Mosca».']"
115,news-938457,"Negoziati Mosca-Kiev, domani nuovo round a Istanbul. Macron si smarca da Biden: «Non avrei usato quelle parole contro Putin»",https://www.open.online/2022/03/27/guerra-ucraina-27-marzo,2022-03-27 18:55:00,"['Negoziati Mosca-Kiev, domani nuovo round a Istanbul. Macron si smarca da Biden: «Non avrei usato quelle parole contro Putin»\n', '\n', 'Il ministero dell’Interno ucraino denuncia: «Usate bombe a grappolo nella regione di Donetsk». Allarme dell’Aiea per i lavoratori di Chernobyl\n', 'Proseguono i bombardamenti russi alle porte di Kiev. Nelle prime ore di oggi, 27 marzo, i raid hanno colpito un’area a 20 chilometri dalla capitale ucraina. In 24 ore oltre 30 bombardamenti hanno colpito complessi residenziali e infrastrutture nella regione, secondo l’amministrazione regionale locale. A Cherson, intanto, sarebbe rimasto ucciso un altro generale russo, il settimo dall’inizio del conflitto. Il 32° giorno di guerra si è aperto con un appello del presidente ucraino Volodymyr Zelensky: «Abbiamo bisogno di armi. Senza carri e aerei non salveremo Mariupol», ha detto. Sul fronte diplomatico tengono banco le parole pronunciate ieri dal presidente Usa Joe Biden («Putin non può restare al potere», ha detto scatenando la reazione del Cremlino): il segretario di Stato Antony Blinken oggi ha chiarito che gli Stati Uniti «non puntano al cambio di regime».\n', '19.50 – Meduza pubblica l’intervista a Zelensky\n', 'Nonostante le minacce di Mosca, il sito russo di opposizione Meduza ha pubblicato l’intervista rilasciata dal presidente ucraino Zelensky in videoconferenza. «Questa non è solo una guerra. È molto peggio», è il titolo. Il video dura circa un’ora e mezza. \n', '18.55 – Mosca ai media russi: «Non trasmettere l’intervista a Zelensky»\n', 'L’ente regolatore dei media di Mosca ha avvertito di non pubblicare né trasmettere l’intervista del presidente ucraino Volodymyr Zelensky, rilasciata oggi ad alcuni media russi per la prima volta dall’inizio della guerra. Lo riferisce Sky News. L’intervista è stata annunciata nel pomeriggio di oggi e dovrebbe essere diffusa in serata. \n', '17.45 – Lugansk, passo indietro sul referendum filorusso: «Non lo stiamo organizzando»\n', '«Al momento non sono in corso preparativi per un possibile referendum sull’annessione a Mosca dell’autoproclamata repubblica di Lugansk». Lo ha precisato Leonid Pasechnik, il leader dell’autoproclamata Repubblica di Lugansk, citato dall’agenzia russa Tass, che nelle scorse ore ne aveva ipotizzato l’organizzazione «in un prossimo futuro». \n', '17.15 – Negoziati Mosca-Kiev, domani nuovo round di colloqui in presenza: saranno in Turchia\n', 'Si terranno dal 28 al 30 marzo i nuovi colloqui tra Mosca e Ucraina organizzati dalla Turchia, a Istanbul, Paese in prima fila nelle mediazioni. Ad annunciarlo è stato uno dei membri della delegazione ucraina, David Arhamiya, come ha riportato Ukinform. «Oggi, dturante il round di colloqui in video, è stato deciso di tenere il prossimo round in presenza in Turchia dal 28 al 30 marzo», ha detto Arhamiya\n', '16.45 – Kiev: «Contro di noi bombe a grappolo»\n', 'Il ministero dell’Interno dell’Ucraina accusa le truppe russe di avere usato bombe a grappolo nella regione di Donetsk, nella zona residenziale di Krasnohorivka. Lo riporta l’agenzia di stampa ucraina Unian, aggiungendo che la polizia ha invitato i residenti a fare attenzione e non avvicinarsi alle munizioni. \n', '16.05 – L’appello del ministro degli Esteri ucraino: «Boicottate Auchan, Decathlon e Leroy Merlin»\n', '«A quanto pare perdere il lavoro in Russia è più importante che perdere la vita in Ucraina.\xa0Se Auchan ignora i 139 bambini ucraini uccisi durante questo mese di invasione russa, ignoriamo Auchan e tutti i loro prodotti.\xa0Boicottiamo Auchan, Alcampo, Leroy Merlin e Decathlon». È la risposta del ministro degli Affari esteri ucraino Dmytro Kuleba pubblicata su Twitter a seguito delle dichiarazioni di Yves Claude, Ceo di Auchan Retail International, per il mancato ritiro dal colosso francese dal mercato russo. «È inutile mettere le persone l’una contro l’altra – aveva dichiarato Yves Claude in un’intervista a\xa0Le Journal du Dimanche -. La cosa più importante per noi è\xa0mantenere i nostri dipendenti\xa0e garantire l’adempimento della nostra missione principale:\xa0continuare a sfamare la popolazione di entrambi i Paesi\xa0(Ucraina e Russia, ndr). Sono pronto ad accettare che l’opinione pubblica non sia d’accordo con noi: è facile criticarci, ma noi esistiamo, siamo aperti e lavoriamo per la popolazione civile». Secondo il presidente Zelensky, la catena di supermercati francese, insieme alle altre multinazionali che hanno deciso di continuare a operare in Russia, sta\xa0«finanziando la macchina da guerra di Putin».\n', '15.30 – Onu: «1.119 civili uccisi e 1.790 feriti dall’inizio della guerra in Ucraina»\n', 'Sono 1.119 i civili morti e 1.790 i feriti dall’inizio dell’invasione russa dell’Ucraina. Lo riferisce l’Alto Commissario delle Nazioni Unite per i diritti umani, nell’aggiornamento delle vittime del conflitto pubblicato oggi. Secondo i dati riportati dall’agenzia Onu, al 26 marzo ci sono stati 1.119 morti e 1.790 feriti tra i civili ucraini. Le vittime sono al momento state identificate in 224 uomini, 168 donne, 32 ragazzi e 15 ragazze, oltre a 52 bambini e 628 adulti in attesa di identificazione. I feriti sono stati identificati in 201 uomini, 150 donne, 32 ragazze e 24 ragazzi, oltre a 70 bambini e 1.313 adulti in attesa di identificazione.\xa0L’Onu sottolinea che le cifre reali «sono notevolmente superiori, soprattutto nel territorio controllato dal governo e soprattutto negli ultimi giorni», per la mancanza di informazioni da alcuni luoghi dove si sono verificate intense ostilità e molti dettagli delle vittime «sono ancora in attesa di verifica».\n', '14.45 – L’Unhcr: «Oltre 3,8 milioni di rifugiati ucraini all’estero»\n', 'Sono oltre 3,8 milioni i rifugiati che hanno lasciato l’Ucraina per andare all’estero. Lo riferisce l’Unhcr, l’Alto commissariato delle Nazioni Unite per i rifugiati, precisando che sono 3.821.049. La maggior parte sono ospitati dalla Polonia: 2.267.103. Al contempo sono poco più di 555 mila i\xa0profughi ucraini arrivati finora in Romania dall’inizio del\xa0conflitto armato con la Russia, e quasi 9 mila sono entrati\xa0nelle ultime 24 ore, mentre in Croazia sono entrati finora quasi 10.500\xa0rifugiati ucraini, e 3.500 gli ucraini che hanno\xa0chiesto il permesso di soggiorno in Serbia. Si tratta in\xa0generale di donne, bambini, anziani che in molti casi si fermano\xa0nei Paesi balcanici per un periodo limitato per poi proseguire\xa0verso sistemazioni da parenti e amici in Paesi dell’Europa\xa0occidentale, o anche in Usa e Canada.\n', '14.30 – Kiev risponde ai separatisti filorussi: «I referendum sull’annessione alla Russia? Non avrebbero nessuna validità»\n', '«I falsi referendum nelle parti occupate dell’Ucraina non avrebbero nessuna validità. Nessun Paese al mondo riconoscerà mai il forte cambiamento dei confini internazionalmente riconosciuti dell’Ucraina. Al contrario, la Russia dovrà affrontare una risposta internazionale ancora più forte, rafforzando ulteriormente il suo isolamento», scrive su Twitter Oleg Nikolenko, portavoce del Ministero degli Esteri ucraino, in risposta all’annuncio del leader dell’autoproclamata Repubblica di Lugansk riguardo il referendum sull’annessione del territorio ucraino alla Russia. \n', '14.15 – The Kyiv Independent: «Gli ucraini hanno dato fuoco alla sede militare russa di Henichesk»\n', 'Manifestanti ucraini hanno dato alle fiamme un edificio, sede del locale distretto militare, che ospitava temporaneamente i militari occupanti russi, nella cittadina di Henichesk, sul Mare d’Azov, nella regione di Cherson. Lo afferma Serhii Khlan, deputato del Consiglio regionale di Cherson, citato dal Kyiv Independent. Non è stato precisato cosa sia accaduto in seguito. \n', '13.46 – Brigata Azov: «Putin vuole un referendum fasullo»\n', 'In un’intervista rilasciata all’agenzia stampa Ansa, il terzo comandante della Brigata Azov Maksim Zhorin ha commentato il referendum annunciato nelle repubbliche del Donbass per l’annessione alla Russia: «Il referendum che Vladimir Putin vuole tenere a Lugansk sarà fasullo. I russi conteranno i voti di cui hanno bisogno. Ho vissuto 18 anni lì, conosco la verità. Se ci sarà mai un referendum sarà fasullo. In città vivono ormai poche persone ma la città è sotto il controllo ucraino. Quando nel 2014 abbiamo vinto è stata una vergogna per Putin e ora ciò potrebbe riaccadere». Zhorin ha negato ancora ogni legame del suo battaglione con il nazismo: «Non c’è alcun legame tra noi e il movimento nazista. Il nostro scopo è salvare l’Ucraina e la sua integrità. Putin usa la sua propaganda per chiamarci nazisti per trovare un pretesto per uccidere gli ucraini». \n', '12.30 – Oltre 30 bombardamenti nell’area di Kiev in 24 ore\n', 'Nelle ultime 24 ore sono stati registrati oltre 30 raid russi su complessi residenziali e infrastrutture nella regione di Kiev, ha detto l’amministrazione militare regionale di Kiev, citata dall’agenzia Unian. \n', '11.10 – I separatisti di Lugansk: «Presto un referendum sull’annessione alla Russia»\n', '«In un prossimo futuro» potrebbe tenersi un referendum a Lugansk sull’annessione alla Russia. A dirlo è Leonid Pasechnik, il leader dell’autoproclamata Repubblica di Lugansk che recentemente Mosca ha riconosciuto come indipendente insieme alla Repubblica di Donetsk.\n', '10.20 – Missili russi su un deposito di armi\n', 'Le navi russe nel Mar Nero hanno «colpito e distrutto» un deposito di missili e sistemi difensivi, secondo quanto riportato dal ministero della Difesa di Mosca. Il deposito, aggiunge il ministero, conteneva sistemi di difesa aerea S-300 e missili Buk. \n', '8.50 – Kiev: «Mosca sta portando nuove truppe al confine»\n', 'La Russia sta portando nuove truppe al confine con l’Ucraina, ha detto il ministro dell’Interno di Kiev Vadym Denysenko citato dall’agenzia Reuters. Secondo il ministro ucraino, le truppe russe stanno anche distruggendo depositi di cibo e benzina. In una nota del ministero, si denuncia: «Il nemico ha sparato dai lanciarazzi multipli Tornado-C nel settore residenziale di Krasnohorivka. Le truppe russe hanno usato munizioni a grappolo vietate. Le munizioni sono cadute nelle strade del settore privato».\n', '8.00 – «I russi vogliono accerchiare gli ucraini a Est»\n', 'Le forze russe stanno tentando di accerchiare quelle ucraine nella zona Est del Paese, in prossimità del Donbass. A dirlo è il ministero della Difesa britannico nel suo rapporto di intelligence quotidiano sulla guerra in Ucraina, spiegando che le forze di Mosca avanzano da Kharkiv a nord e da Mariupol a sud. Nell’Ucraina settentrionale «i contrattacchi ucraini locali ostacolano i tentativi russi di riorganizzare le loro forze».\n', '7.00 – Macron prende le distanze da Biden: «Putin macellaio? Non alimentiamo l’escalation»\n', 'Dopo il discorso a Varsavia del presidente statunitense Joe Biden in cui ha definito Vladimir Putin\xa0un «macellaio», aggiungendo che il presidente russo «non può restare al potere», il presidente francese Emmanuel Macron ha preso le distanze dal presidente statunitense: «Ha chiamato Putin un macellaio? Non è una parola che utilizzerei, non alimentiamo escalation di parole e di azioni». \n', '6.15 – L’Aiea: «Preoccupati per i lavoratori di Chernobyl»\n', 'L’agenzia internazionale per l’energia atomica (Aiea) si dice preoccupata per i lavoratori della centrale nucleare di Chernobyl. Le forze russe controllano la cittadina di Slavutych, dove vivono molti dei dipendenti. Il direttore dell’Aiea, Rafael Mariano Grossi, teme che ai lavoratori non sia consentito di tornare a casa dopo il turno. Stando alle informazioni disponibili, l’ultima rotazione risale alla notte tra il 20 e il 21 marzo.\n', '5.00 – Ucciso il generale russo Rezantsev\n', 'Kiev ha fatto sapere che il generale russo Yakov Rezantsev è stato ucciso in un raid vicino a Cherson, nel Sud del Paese. A dirlo è il ministero ucraino della Difesa, secondo quanto riferito dalla Bbc. Rezantsev sarebbe il settimo generale dell’esercito russo a perdere la vita in Ucraina dall’inizio della guerra.\n', '1.45 – Raid russi vicino Kiev\n', 'Bombardamenti russi hanno colpito la cittadina di Boyarka, a circa 20 chilometri da Kiev. Lo riferisce il Kyiv Independent. Nell’attacco sarebbero rimaste ferite 4 persone, tra cui un bambino.']"
116,news-939871,"Chernobyl, più di 10 mila ettari di foresta in fiamme nella zona di esclusione. L’appello: «Mandate aiuti»",https://www.open.online/2022/03/27/ucraina-chernobyl-incendi-nucleare,2022-03-27 18:33:00,"['Chernobyl, più di 10 mila ettari di foresta in fiamme nella zona di esclusione. L’appello: «Mandate aiuti»\n', '\n', 'I soccorsi non riescono a frenare le fiamme a causa della presenza russa nell’area. L’Ucraina chiede l’uscita della Russia dall’Aiea: «Mosca fa terrorismo nucleare»\n', 'Aumenta la preoccupazione intorno a Chernobyl. Estesi incendi sono scoppiati nella zona di esclusione attorno alla centrale nucleare a causa degli intensi bombardamenti da parte delle forze di occupazione russe. La commissaria per i diritti umani del Parlamento ucraino, Lyudmila Denisova ha parlato sul suo canale Telegram di 31 incendi che hanno inghiottito già più di 10.000 ettari di foresta. L’incendio provocherebbe un aumento del livello di inquinamento atmosferico radioattivo, «minacciando Ucraina, Bielorussia ed Europa». «La combustione – ha detto Denisova – rilascia radionuclidi nell’atmosfera, che vengono trasportati dal vento su lunghe distanze». A causa del controllo russo su tutta l’area, è attualmente impossibile intervenire per evitare un peggioramento degli incendi. Alla luce dei continui attacchi e della minaccia che ne scaturisce, il sindaco di Slavutych, comune in quell’area, ha fatto appello all’Agenzia internazionale per l’energia atomica (Aiea) affinché invii esperti e attrezzature antincendio in Ucraina il prima possibile. L’Ucraina, inoltre, sta spingendo affinché la Russia venga estromessa dall’Agenzia internazionale per l’energia atomica (Aiea) a causa del «terrorismo nucleare» derivato dall’occupazione delle centrali nucleari ucraine di Chernobyl e Zaporizhzhia.']"
117,news-939515,"Dietro il discorso incendiario di Biden: «Ha improvvisato». Macron lo critica, Blinken: «Non puntiamo al cambio di regime» – Il video",https://www.open.online/2022/03/27/ucraina-biden-discorso-vs-putin,2022-03-27 17:30:00,"['Dietro il discorso incendiario di Biden: «Ha improvvisato». Macron lo critica, Blinken: «Non puntiamo al cambio di regime» – Il video\n', '\n', 'Ieri il presidente Usa ha attaccato duramente Putin, dicendo che «è un dittatore, non può restare al potere». Macron: «Non alimentiamo l’escalation»\n', 'Tiene banco il discorso di ieri, 27 marzo, in cui Joe Biden ha attaccato duramente Vladimir Putin, dicendo che «è un dittatore, non può restare al potere». «Non abbiate paura. Un dittatore che vuole ricostruire un impero non cancellerà mai l’amore della gente per la libertà», ha aggiunto Biden. «Dobbiamo dire a questo tiranno che i suoi giorni sono contati». Secondo quanto riferito oggi dal Washington Post, il presidente statunitense è andato a braccio nel suo discorso, sorprendendo anche i funzionari della Casa Bianca. Poco dopo il discorso di Biden, la Casa Bianca ha provato a correggere il tiro: il presidente «non stava parlando di un cambio di regime in Russia», ha chiarito l’amministrazione Usa. «Penso che il presidente, la Casa Bianca, ieri sera abbiano sottolineato che, semplicemente, al presidente Putin non può essere assegnato il potere di fare una guerra o impegnarsi in un’aggressione contro l’Ucraina o chiunque altro», ha aggiunto il segretario di Stato Antony Blinken. «Non abbiamo una strategia di cambio di regime in Russia o altrove».\xa0\n', 'Le critiche di Macron e di Borrell\n', 'Secondo Richard Haass, importante diplomatico americano già responsabile per la pianificazione della politica del Dipartimento di Stato, le parole di Biden hanno «reso una situazione difficile più difficile e una situazione pericolosa più pericolosa». Sulle parole di Biden è intervenuto anche il presidente francese Emmanuel Macron: «Ha chiamato Putin un macellaio? Non è una parola che utilizzerei, non alimentiamo escalation di parole e di azioni». Dall’Italia, il ministro degli Esteri Luigi Di Maio, invece, ha detto: «Il presidente Biden ha fatto un discorso chiaro, ha usato parole precise, ma dall’altra parte Putin usa le bombe. Le parole di Biden devono servire a far capire chiaramente a Putin che deve fermarsi». Anche l’alto rappresentante Ue Josep Borrell ha detto: «Come Ue non stiamo cercando un cambio di regime, spetta ai cittadini russi decidere se lo vogliono. Quello che vogliamo nel caso della Russia è impedire che l’aggressione continui e questo è il nostro obiettivo: fermare la guerra di Putin contro l’Ucraina».']"
118,news-939795,Guerra in Ucraina e tensioni spaziali: Mosca pensa a una missione su Marte finanziata da Cina e Paesi del Golfo,https://www.open.online/2022/03/27/ucraina-russia-marte-cina,2022-03-27 16:43:00,"['Guerra in Ucraina e tensioni spaziali: Mosca pensa a una missione su Marte finanziata da Cina e Paesi del Golfo\n', '\n', 'La decisione arriva in risposta a quella dell’Esa di sospendere l’operazione ExoMars, condotta insieme all’agenzia russa Roscosmos \n', 'L’Agenzia spaziale russa Roscosmos potrebbe avviare una collaborazione con gli investitori dei Paesi del Golfo e della Cina per continuare la sua missione su Marte. A dirlo è stato il direttore di Roscosmos, Dmitry Rogozin, citato da Interfax. L’annuncio di Rogozin, che da tempo insiste su una rottura tra Mosca e Occidente nell’ambito della ricerca spaziale, è arrivato a dieci giorni da quello dell’Esa, l’Agenzia spaziale europea. In uno statement del 17 marzo, l’Esa aveva fatto sapere di aver sospeso il lancio previsto in settembre della missione ExoMars, condotta insieme con la Roscosmos. «Le sanzioni imposte dall’Europa non permettono di continuare campagna di lancio», aveva detto all’Ansa il direttore generale Josef Aschbacher. «Non possiamo immaginare un lancio con la Russia». La sospensione della collaborazione fra Europa e Russia ha riguardato anche le quattro missioni già pronte per essere lanciate dai razzi russi Soyuz, sia dalla base europea di Kourou (Guyana Francese) sia dal territorio russo. Si tratta di Galileo M10, Galileo M11, Euclid e EarthCare.\n', 'Immagine di copertina: Una foto della missione Esa_ExoMars']"
119,news-939791,Sean Penn pronto a boicottare gli Oscar: «Se Zelensky non parlerà alla cerimonia fonderò le mie statuette» – Il video,https://www.open.online/2022/03/27/sean-penn-oscar-zelensky-video,2022-03-27 16:19:00,"['Sean Penn pronto a boicottare gli Oscar: «Se Zelensky non parlerà alla cerimonia fonderò le mie statuette» – Il video\n', '\n', '«Se lasciamo l’Ucraina combattere da sola, perdiamo la nostra anima come America», ha detto in un’intervista alla Cnn \n', 'L’attore e regista Sean Penn ha lanciato un appello all’Academy in un’intervista alla Cnn: far parlare Volodymyr Zelensky durante la cerimonia degli Oscar. Qualora non gli venisse data voce, Penn ha invitato il suo pubblico a boicottare l’evento («invito il mio pubblico a non vedere quella roba»). L’attore si è detto anche pronto a fondere le sue statuette. «Mi risulta che sia stata presa la decisione di non dargli la parola», ha sottolineato l’artista, che ha vinto il premio ben due volte nella sua carriera (per Mystic River nel 2003 e per Milk nel 2008). «La trovo una scelta davvero terribile, il momento più basso dell’intera storia di Hollywood». L’appello è stato accolto dalla co-conduttrice della cerimonia degli Oscar Amy Schumer, che l’ha rilanciato. Penn quando è scoppiato il conflitto si trovava in Ucraina per girare un documentario e lì aveva avuto modo di incontrare il presidente ucraino. «Se lasciamo l’Ucraina combattere da sola, perdiamo la nostra anima come America», ha detto. ']"
120,news-939519,Scritta choc a Sesto San Giovanni: «Z Zelensky ebreo». Il candidato sindaco: «Vigliacchi nazifascisti»,https://www.open.online/2022/03/27/sesto-san-giovanni-scritta-zelensky-ebreo,2022-03-27 07:23:00,"['Scritta choc a Sesto San Giovanni: «Z Zelensky ebreo». Il candidato sindaco: «Vigliacchi nazifascisti»\n', '\n', 'La denuncia di Alberto Bruno su Facebook: «Dietro a questo gesto un minestrone ideologico indegno»\n', '«Z Zelensky Jude»: la scritta è apparsa a Sesto San Giovanni, comune del Milanese medaglia d’oro al valor militare per il contributo alla Resistenza. Altre «Z», lettera divenuta simbolo dei sostenitori dell’invasione russa dell’Ucraina, sono apparse sul pavimento del mezzanino della stazione della metropolitana di Sesto Marelli. La denuncia è di Alberto Bruno, candidato sindaco alle primarie del centrosinistra che ha pubblicato le foto sul proprio profilo Facebook: «Non occorre essere Sherlock Holmes per riconoscere la mano di qualche vigliacco nazifascista che prima disegna la ‘Z’ assurta a simbolo di sostegno della guerra di Putin, dopo essere stata replicata dai sui carri armati che hanno invaso l’Ucraina, poi dà dell’ebreo (jude) a Zelensky. Un minestrone ideologico indegno».']"
121,news-938455,"Ucraina, nuovi raid russi su Leopoli. Biden: «Putin è un dittatore». Il Cremlino: «Non spetta al presidente Usa decidere chi governa a Mosca»",https://www.open.online/2022/03/26/guerra-ucraina-26-marzo,2022-03-26 23:50:00,"['Ucraina, nuovi raid russi su Leopoli. Biden: «Putin è un dittatore». Il Cremlino: «Non spetta al presidente Usa decidere chi governa a Mosca»\n', '\n', 'La Rai ha annunciato che ricomincerà a trasmettere da Mosca. La data per riaprire la sede di corrispondenza è quella del 30 marzo. Durante una visita a Hiroshima, il premier giapponese ha avvisato: «C’è il rischio che la Russia usi il nucleare»\n', 'La guerra è arrivata al 31° giorno. Il presidente Joe Biden si trova in Polonia, dove ha incontrato due ministri ucraini e ha assicurato il sostegno a Kiev fino al raggiungimento della vittoria. Vladimir Putin sembra che abbia puntato a una strategia diversa rispetto ai primi giorni di guerra: ora i carri armati stanno arretrando da Kiev e l’esercito russo punta a blindare i territori conquistati nel Donbass. I rapporti tra Cremlino e Casa Bianca sono sempre più tesi. Biden ha definito Putin un «macellaio» e ha detto che non dovrebbe essere al potere. Mosca ha spiegato che dopo questi insulti i margini per la trattativa sono sempre più ristretti. Il portavoce del Cremlino Dimitry Peskov ha replicato: «Non è qualcosa che decide Biden. È solo una scelta dei cittadini della Federazione Russa». Per domani a Kiev il sindaco ha deciso di annullare il coprifuoco.\n', '23.45 – Zelensky all’Occidente: «Non sentite le esplosioni al confine polacco? Aspettate i carri russi?»\n', '«La posizione dell’Ucraina deve essere ascoltata. E se non la volete ascoltare sentite almeno le esplosioni che avvengono vicino al confine polacco. Oppure state aspettando che arrivino i carri russi?». Lo ha dichiarato in un nuovo video il presidente ucraino, Volodymyr Zelensky, chiedendo all’Occidente ulteriori aiuti militari. Nel video, il presidente ucraino ha aggiunto che è «Impossibile salvare Mariupol senza ulteriori carri armati e aeroplani: l’Ucraina non può abbattere i missili russi con fucili e mitragliatrici», ha detto. «Chi guida la comunità euro-atlantica? Ancora Mosca per intimidazione?», ha domandato Zelensky, con toni polemici per il ritardo nella consegna di armi da parte dei partner occidentali.\n', '21.50 – Kiev: colpito reattore nucleare in un laboratorio di ricerca a Kharkiv\n', 'Le forze russe hanno colpito nuovamente il centro di ricerca nucleare a Kharkiv. A dare la notizia è stato il\xa0Kyiv Independent\xa0ma poco dopo la notizia è stata confermata in un tweet dal parlamento ucraino. Secondo l’Ispettorato nazionale per l’energia nucleare ucraina, «al momento è impossibile valutare la gravità del danno, in quanto le ostilità continuano nella zona dell’installazione nucleare». L’impianto di Kharkiv era stato già colpito a inizio marzo: produce radioisotopi per scopi medici e industriali. \n', '21.10 – Di Maio: «La guerra di Putin non sta andando bene, e questo potrebbe aumentarne l’aggressività»\n', '«La guerra di Putin sta arretrando, non sta avanzando. La sua guerra non sta andando bene e questo può\xa0aumentare la sua aggressività». Lo ha detto il ministro degli Esteri, Luigi Di Maio, il quale ha commentato anche il discorso di Joe Biden.\xa0Il presidente statunitense\xa0«ha fatto un discorso chiaro, ha usato parole precise, ma dall’altra parte Putin usa le bombe: le parole di Biden devono servire a far capire chiaramente a Putin che deve fermarsi».\n', '20.10 – Biden riparte da Varsavia\n', 'Poco prima delle ore 20.00 l’aereo del presidente americano Joe Biden è partito dall’aeroporto militare di Varsavia. \n', '19.37 – Casa Bianca: «Biden non parlava di un cambio di regime»\n', 'Durante il suo discorso da Varsavia, il presidente degli Stati Uniti Joe Biden aveva detto che Putin non poteva più rimanere al potere dopo la guerra in Ucraina. Poco dopo la Casa Bianca ha pubblicato una nota in cui vengono ridimensionate le parole del presidente: «Il punto del presidente era che a Putin non può essere concesso di esercitare potere sui vicini e sulla regione. Non stava parlando di Putin al potere in Russia, o di un cambio di regime».\n', '19.22 – Nuovi raid russi su Leopoli\n', 'L’amministrazione della regione di Leopoli ha avvisato sul suo canale Telegram che sono in corsi nuovi raid dell’esercito russo su Leopoli, ai confini con la Polonia. Al momento si parla di tre nuove esplosioni. \n', '18.40 – Onu: in Ucraina i civili uccisi sono 1.104, 96 sono bambini\n', 'L’alto commissariato dell’Onu per i Diritti umani ha pubblicato una nuova stima sulle vittime in Ucraina: 1.104 civili di cui 96 sono bambini. I dati Onu, come noto, sono di solito sottostimati perché riprendono solo le morti che sono state confermate ufficialmente. \n', '18.17 – Kiev: tre civili uccisi negli ultimi bombardamenti\n', 'L’agenzia stampa Ukrinform ha riportato che almeno tre civili sono stati uccisi durante i bombardamenti delle forze armate russe nella regione di Kiev. Le truppe di Mosca hanno colpito i villaggi di Tarasivka, Trebukhiv e Shevchenkove, nel distretto di Brovary, e la cittadina di Bucha. Distrutta anche una chiesa in legno ortodossa, costruita nel XIX secolo. Oltre ai tre morti, ci sarebbero anche sei feriti.\n', '18.15 – La Russia accusa l’Azerbaigian: violata la tregua a Nagorno\n', 'Secondo quanto riporta l’agenzia stampa Tass, la Russia ha accusato l’Azerbaigian di aver violato il cessate il fuoco con l’Armenia nella regione di Nagorno-Karabakh. La Difesa russa avrebbe chiesto all’esercito azero di ritirarsi dalla zona: la tregua in questa regione era stata mediata da Mosca.\n', '17.52 – Kiev: colpiti 59 siti religiosi\n', 'Secondo un comunicato pubblicato dall’Autorità ucraina che si occupa degli affari ecclesiastici, in oltre un mese di guerra sono stati colpiti 59 luoghi di culto di varie religioni. La maggior parte di queste strutture appartengono alla Chiesa ortodossa, la più diffusa in Ucraina. Hanno subito danni anche cinque chiese protestanti, tre moschee, una chiesa cattolica e una sinagoga. \n', '16.45 – La Rai riprende le attività da Mosca\n', 'La Rai ha deciso di riprendere le attività di corrispondenza da Mosca. Viale Mazzini ha annunciato che la data scelta per ricominciare le trasmissioni è quella del 30 marzo.\n', '16.41 – Cremlino: «Gli insulti di Biden riducono spazi per la trattativa»\n', 'Dopo le parole del presidente degli Stati Uniti Joe Biden che defniscono Vladimir Putin come un macellaio, il Cremlino ha risposto con una nota ufficiale: «I nuovi insulti di Biden a Putin restringono ulteriormente la finestra di opportunità per ricucire i rapporti tra Russia e Stati Uniti». Il portavoce del Cremlino Dmitry Peskov ha aggiunto: «È strano sentire accuse contro Putin da Biden, che ha invitato a bombardare la Jugoslavia e uccidere le persone».\n', '16.33 – Chernihiv, il sindaco: «La città è completamente distrutta» \n', 'Prima che cominciasse questo conflitto, a Chernihiv vivevano oltre 250 mila persone. Ora oltre la metà è fuggita e la città che si trova a nord dell’Ucraina vicino ai confini con la Bielorussia è stata completamente rasa al suolo. A confermarlo è stato il sindaco Vladyslav Atroshenk: «È più facile contare le case intere che quelle distrutte. In città manca l’elettricità e scarseggia l’acqua corrente».\n', '16.29 – Cnn: tre esplosioni vicino a Leopoli\n', 'La Cnn riferisce che sono state avvertite tre esplosioni viino a Leopoli. I colpi sarebberto stati lanciati dall’esercito russo. A confermare l’attacco anche il sindaco che ha invitato la popolazione a trovare riparo. Il primo bilancio per questo raid è di 5 persone ferite.\n', '16.24 – Premier Giappone: «C’è il rischio che la Russia usi il nucleare»\n', 'Il premier giapponese Fumio Kishida in una visita a Hiroshima con l’ambasciatore degli Stati Uniti Rahm Emanuel ha detto che c’è il rischio che Vladimir Putin utilizzi il nucleare: «La probabilità sta diventando più reale. Gli orrori delle armi nucleari non devono mai ripetersi. Viviamo in tempi senza precedenti in cui la Russia minaccia l’uso di armi nucleari, qualcosa che una volta era impensabile, persino indicibile. La storia di Hiroshima ci insegna che è irragionevole per qualsiasi nazione fare una simile minaccia».\n', '15.49 – Kiev: i russi hanno danneggiato il memoriale di Kharkiv\n', 'Il ministro della Difesa ucraino Oleksii Reznikov ha spiegato che i russi avrebbero danneggiato il memoriale dedicato all’Olocausto che si trova a Kharkiv: «Gli invasori russi hanno sparato e danneggiato il memoriale dell’Olocausto di Drobitsky Yar alla periferia di Kharkiv. I nazisti sono tornati. Esattamente 80 anni dopo».\n', '15.41 – Capo gabinetto Zelensky: «Delusi da vertici Nato e Ue»\n', 'Andriy Yermak, capo di gabinetto del presidente ucraino Volodymyr Zelensky ha commentato al thin tank Atlantic Council di Washington le posizioni prese da Nato e Unione europea dall’inizio del conflitto: «Siamo molto delusi dal risultato dei vertici della Nato e dell’Ue. Ci aspettavamo più coraggio, decisioni più forti. Invece la Nato sembra preoccupata più a non provocare la Russia e ad evitare una escalation del conflitto. Mentre noi abbiamo bisogno di cose molto concrete e siamo costretti a ricordarvelo ripetutamente», \n', '15.36 – Polonia, Biden ai rifugiati ucraini: «Putin è un macellaio»\n', 'Il presidente degli Stati Uniti Joe Biden ha incontrato i rifugiati ucraini a Varsavia che al momento si trovano al PGE Narodowy Stadium. Parlando con loro ha espresso un giudizio ancora più netto sul presidente russo Vladimir Putin rispetto a quelli dati nei giorni scorsi: «Vladimir Putin è un macellaio».\n', '14.55 – Stazioni radio Fm ucraine fuori uso a Cherson\n', 'Non sono più disponibili – nella città meridionale di Cherson, assediata dai russi – le stazioni radio Fm ucraine. Ad annunciarlo su Twitter è Ukrayinska Pravda, citata dalla Bbc. Solo le stazioni radio russe sarebbero attualmente in onda. Secondo lo Stato maggiore delle forze armate ucraine, Cherson è una delle zone in cui la Russia ha schierato più militari con lo scopo ben preciso di «sopprimere la resistenza dei residenti».\n', '14.30 – 3,8 milioni di profughi ucraini\n', 'Sono quasi 3,8 milioni le persone fuggite dall’Ucraina dal 24 febbraio scorso, da quando cioè è cominciato l’assedio dei russi. A renderlo noto sono le Nazioni Unite. Numeri alla mano, si parla di 3.772.599 rifugiati. Dal 22 marzo, il numero di persone che sta cercando di fuggire dall’Ucraina è sceso al di sotto delle 100 mila persone al giorno. In Europa non c’era un afflusso di profughi così importante dalla Seconda guerra mondiale. Il numero di sfollati interni in Ucraina è di quasi 6,5 milioni, sempre secondo l’Onu.\n', '14.16 – Kiev: «Boicottare Auchan, Leroy Merlin e Decathlon»\n', 'Questo l’invito che arriva dal ministro degli Esteri ucraino Dmytro Kuleba secondo cui «tutti i clienti e i partner del mondo» dovrebbero boicottare i gruppi francesi Auchan, Leroy Merlin e Decathlon che «si rifiutano di interrompere le loro attività commerciali in Russia». «Rifiutandosi di porre fine alle attività commerciali in Russia, Auchan Holding fa la scelta consapevole di sponsorizzare ulteriormente le atrocità russe in Ucraina e realizzare profitti insanguinati», si legge.\n', '13.58 – Il sindaco di Kiev annulla il coprifuoco per domenica\n', 'Annullato il coprifuoco prolungato a partire da sabato. Lo ha annunciato poco fa il sindaco di Kiev Vitali Klitschko. «Sarà possibile muoversi nella Capitale e nella regione domenica pomeriggio», ha detto, citato dalla Cnn. Su Telegram ha poi aggiunto che il coprifuoco – previsto da sabato alle 20 fino alle 7 di lunedì – «non sarà introdotto». «L’orario del coprifuoco rimarrà normale, dalle 20 di sabato alle 7 di domenica», ha concluso.\n', '13.28 – Respinto un tentativo di sbarco russo a Odessa\n', 'L’arrivo a Odessa si aspettava da tempo. Le truppe russe, infatti, avrebbero cercato di arrivare a Odessa proprio dal mare. Ma lì sarebbero stati respinti come riporta l’Ukrinform citando Vladislav Nazarov, un ufficiale del South Operational Command. «Il nemico continua a perlustrare la costa e il Mar Nero. Ma i sistemi di difesa aerea stanno facendo il loro lavoro. Il tentativo del nemico di far attraccare motoscafi nella regione di Odessa non ha avuto successo, sono stati respinti», ha detto Nazarov.\n', '13.25 – Il Papa: «Questa guerra vergognosa finisca presto»\n', '«Speriamo e preghiamo perché questa guerra vergognosa per tutti noi, per tutta l’umanità, finisca al più presto: è inaccettabile; ogni giorno in più aggiunge altre morti e distruzioni», ha detto Papa Francesco. «Tanta gente si è mobilitata per soccorrere i profughi. Gente comune, specialmente nei Paesi confinanti, ma anche qui in Italia, dove sono arrivati e continuano ad arrivare migliaia di ucraini. Il vostro contributo è prezioso, è un modo concreto, artigianale di costruire la pace», ha concluso.\n', '13.20 – Migliaia di rifugiati manifestano a Varsavia\n', 'Sono diverse migliaia gli ucraini, rifugiati in Polonia, che in queste ore si sono radunati a Varsavia, nei pressi dell’edificio del Palazzo della Cultura e della Scienza, proprio nel giorno della visita del presidente americano Joe Biden. Lo scrive l’Ukrainian Pravda. I manifestanti si sono sdraiati a terra e si sono ricoperti con giacche e borse: hanno portato con sé manifesti e bandiere ucraine, chiedendo sostegno agli Stati Uniti e alla Nato. Vogliono prima di tutto che l’Occidente invii armi all’Ucraina per difendersi dai russi. Infine, i rifugiati hanno ricordato le vittime della guerra di Mariupol, Kharkiv, Chernihiv, Bucha, Irpin e altre città.\n', '13.15 – Liberato il sindaco di Slavutych\n', 'Come scrive Ukrainska Pravda, il sindaco di Slavutych, Yuri Fomichev, rapito dai russi (che, intanto, hanno preso il controllo della cittadina nel nord dell’Ucraina), sarebbe stato liberato. L’uomo, infatti, è stato visto dai residenti vicino all’ospedale, anche questo occupato.\n', '11.05 – Nuovo coprifuoco su Kiev\n', 'Partirà dalle 20 di questa sera 26 marzo fino alle 7 di lunedì 28 il nuovo coprifuoco sulla città di Kiev. L’annuncio arriva dal sindaco Vitali Klitschko che su Telegram ha deciso di imporre il divieto di uscire di casa in previsione di nuovi raid russi sulla capitale ucraina. Il sindaco ha spiegato che durante il coprifuoco è concesso di circolare solo ai veicoli con permessi speciali. Gli unici spostamenti permessi per i cittadini di Kiev sono quelli che portano ai rifugi di emergenza: «Non funzioneranno trasporti pubblici, negozi, farmacie e stazioni di servizio». \n', '9.45 – Novaya Gazeta: la Russia recluta anche da Hezbollah\n', 'Sarebbe stato stretto un accordo tra Hezbollah e il contractor russo vicino al Cremlino, il Wagner group, per il reclutamento di 800 combattenti in Ucraina accanto all’esercito russo. Secondo l’agenzia ucraina Unian che cita il sito di opposizione russo Navaya Gazeta, ai combattenti sarebbero stati garantiti 1.500 dollari al mese. Degli 800 combattenti, 200 dovrebbero andare in Bielorussia entro pochi giorni.\n', '8.50 – Si aggrava il bilancio dei bambini uccisi in guerra\n', 'È salito a 136 il bilancio dei bambini rimasti uccisi in Ucraina dall’inizio dell’invasione russa. Come riporta l’ufficio del procuratore generale di Kiev nel consueto aggiornamento quotidiano, è peggiorato anche il numero di bambini rimasti feriti, cresciuto ora a 199.\n', '8.10 – Fallito altro piano per uccidere Zelensky\n', 'Il presidente ucraino Volodymyr Zelensky sarebbe scampato a un altro attentato in cui avrebbe partecipato il contractor russo di paramilitari Wagner Group, unità sostenuta dal Cremlino. Secondo il consigliere della Difesa di Kiev, Markian Lubkivskyi, il piano avrebbe messo nel mirino sia Zelensky che il vice premier Denys Shmyhal. Il piano sarebbe stato confermato dall’intelligence ucraina e dalle forza speciali che fanno da scorta per il presidente ucraino. Per Lubkivskyi anche questa vicenda sarà portata all’attenzione del Tribunale internazionale dell’Aia: «Tutti questi documenti e le prove necessarie saranno presentati alla Corte internazionale». \n', '6.10 – Tornano a suonare le sirene anti-aereo a Kiev\n', 'Le sirene anti-aereo sono tornate a suonare questa mattina in diverse città in Ucraina. Lo riferiscono media locali citati dalla Bbc. L’allarme è risuonato nella capitale Kiev e nelle città di Cherkasy e Kropyvnytskyinel centro del Paese, a Zaporizhia e Dnipro nel sud-est, a Zhytomyr nell’est e a Kharkiv e Sumy nel nord-est.\n', '5.25 – Onu: «Diverse segnalazioni di fosse comuni a Mariupol»\n', 'Sono sempre più numerose le segnalazioni ricevute dall’Onu sulla presenza di fosse comuni a Mariupol, da giorni sotto l’assedio delle truppe russe. Il capo della missione delle Nazioni unite in Ucraina, Matilda Bogner, ha detto di aver ricevuto diverse informazioni sull’esistenza di fosse comuni e indicazioni satellitari su almeno una di queste.\n', '4.15 – Kiev: «I russi aumentano l’uso dei droni»\n', 'Secondo l’ultimo aggiornamento dell’intelligence britannica citato dalla Bbc, la Russia sta facendo ricorso in modo sempre più frequente a droni senza pilota per i raid in Ucraina. Stando al ministero britannico della Difesa: «le robuste difese aeree ucraine hanno quasi certamente limitato il numero di ì voli con equipaggio che hanno attraversato le loro linee del fronte».']"
122,news-939459,"Guerra in Ucraina, il governo di Kiev lancia una collezione di NFT per raccogliere fondi",https://www.open.online/2022/03/26/guerra-ucraina-governo-lancia-linea-nft,2022-03-26 21:47:00,"['Guerra in Ucraina, il governo di Kiev lancia una collezione di NFT per raccogliere fondi\n', '\n', 'Il progetto è stato lanciato da Mykhailo Fedorov, ministro per la Trasformazione digitale dell’Ucraina\n', 'Un’opera d’arte per ogni istante che ha segnato l’inizio dell’invasione delle truppe russe in Ucraina. A partire dalle 5.45 del 24 febbraio quando Vladimir Putin ha annunciato l’operazione militare speciale che nella sua visione avrebbe sradicato il nazismo da Kiev. Una timeline di guerra trasformata in arte che arriva fino alle 17.41 del 26 febbraio, quando i bombardamenti erano già cominciati e gli schermi dei nostri smartphone si erano riempiti con le immagini di palazzi distrutti. Tutte le opere d’arte di questa collezione sono digitali, tutte sono in certificate in formato NFT e tutte serviranno per finanziare il governo ucraino. Il pagamento verrà effettuato in criptovalute. È questo il progetto lanciato Mykhailo Fedorov, ministro per la Trasformazione digitale di Kiev. Le opere d’arte digitali si potranno acquistare a partire dal 29 marzo e in tutto saranno 54, almeno per questa prima collezione. \n', 'Come ha spiegato su Twitter, Fedorov ha creato questa collezione insieme a diversi artisti e tutto è supportato dalla società che si occupa blockchain Fair.xyz. Il nome del progetto, che ha una piattaforma dedicata, è Meta History: Museum of War. Fedorov, classe 1991, ha lavorato dall’inizio della guerra per supportare diversi fronti digitali. Negli scorsi giorni aveva aperto una serie di canali per la raccolta di criptovalute in sostegno all’Ucraina: un progetto con cui era riuscito a ricavare l’equivalente di 54 milioni di dollari. Questa è già la seconda volta che la tecnologia NFT viene utilizzata per sostenere Kiev. Per capire come funziona questa tecnologia, vi lascio qui la nostra guida. Il 4 marzo l’NFT della bandiera dell’Ucraina era stato venduto per 6,7 milioni di dollari. Anche in questo caso tutto il ricavato era stato destinato al supporto delle forze armate del Paese. ']"
123,news-939241,"Ucraina, Joe Biden da Varsavia: «La Russia vuole strangolare la democrazia, Putin è un dittatore e non può rimanere al potere»",https://www.open.online/2022/03/26/guerra-ucraina-biden-a-varsavia,2022-03-26 18:39:00,"['Ucraina, Joe Biden da Varsavia: «La Russia vuole strangolare la democrazia, Putin è un dittatore e non può rimanere al potere»\n', '\n', 'Il presidente statunitense: «Putin non ha giustificazioni. Le forze americane non sono in Europa per far la guerra, sono qui per assistere le forze Nato»\n', 'Vladimir Putin è «un dittatore che cerca di ricostruire un impero e non può rimanere al potere». Gli Stati Uniti sono tornati a combattere «la grande battaglia per la libertà, tra democrazia e autocrazia, tra libertà e repressione. In questa battaglia dobbiamo essere lucidi: non durerà pochi giorni o mesi, ma dobbiamo essere pronti. Non sarà facile, sarà costoso, ma dai momenti più bui si risorge sempre». Sono le parole del presidente Joe Biden al termine della sua visita in Polonia, durante il suo discorso dal Castello reale di Varsavia, distrutto dai nazisti nel 1944. Biden ha esordito citando Papa\xa0Giovanni Paolo II: «”Non abbiate paura”,\xa0queste furono le prime parole del primo discorso del primo Papa polacco dopo la sua elezione nell’ottobre del 1978 e sono parole che hanno cambiato il mondo». «Nella perenne lotta per la democrazia e la libertà, – ha proseguito il capo della Casa Bianca – l’Ucraina e il suo popolo sono in prima linea, combattono per salvare la loro nazione, e la loro coraggiosa resistenza fa parte di una lotta più ampia per ripristinare i principi democratici essenziali che uniscono tutte le persone libere. Il mio messaggio al popolo ucraino è che noi siamo dalla vostra parte, punto». Nel corso del suo discorso, il presidente Biden ha dichiarato che «la Russia sta strangolando la democrazia», e non intende farlo «solo in casa propria». \n', 'Biden: «La colpa della guerra è solo di Putin»\n', 'Biden ha poi aggiunto che il presidente russo Putin continua ad avere «l’audacia di dire che ha ragione» riguardo l’invasione russa dell’Ucraina, «ma – ha sottolineato Biden – non ci sono giustificazioni: Putin minaccia di farci tornare agli orrori della guerra mondiale e di portare con sé ulteriori decenni di guerra». E il numero uno della Casa Bianca ha aggiunto: «La colpa della guerra è solo di Putin, che non deve neanche pensare a toccare un centimetro del territorio della Nato:noi lo difenderemo sino all’ultimo, l’articolo 5 è sacro». Inoltre, «gli Stati Uniti e la Nato non hanno mai cercato di combattere contro la Russia: le forze statunitensi sono in Europa per difendere gli Alleati, non per combattere la Russia», mentre «Putin è un criminale vuole dipingere l’allargamento Nato come un progetto imperialista che punta a destabilizzare la Russia, ma questo non è vero, perché la Nato è un’alleanza difensiva». E il presidente statunitense ha aggiunto, rivolgendosi alla popolazione russa: «Il nemico non è il grande popolo russo, ma chi ha scatenato questa guerra e vi ha tagliato fuori dal resto del mondo. Voi non siete così, non è il futuro che meritate. Putin sta riportando la Russia al XIX secolo». E il presidente Biden ha aggiunto: «Non date per scontata la democrazia, è il risultato di un lungo percorso: noi abbiamo ben chiara la differenza tra democrazia e autocrazia. Ucraini e polacchi sono in prima linea per difendere i valori democratici, libere elezioni e la libertà d’espressione. E noi siamo e saremo al vostro fianco». \n', 'Le reazioni al discorso di Biden\n', 'Mentre il presidente Biden procedeva con il proprio discorso da Varsavia, il Cremlino ha rilasciato una nota in cui si sottolinea che «Non spetta a Biden decidere chi governa in Russia, è solo una scelta dei cittadini della Federazione Russa».\xa0In seguito, al termine del discorso del presidente statunitense a Varsavia, in una nota della Casa Bianca è stato precisato che quando Biden ha sostenuto che «Putin non può restare al potere», il presidente statunitense «non si riferiva a un cambio di regime in Russia, ma non può avere il permesso di esercitare il suo potere sui Paesi confinanti». Un modo per segnalare che il Cremlino rimane comunque un interlocutore per gli Stati Uniti.\n', 'L’incontro tra Biden e Duda\n', 'In precedenza, il presidente statunitense durante la sua visita a Varsavia, ha avuto un colloquio con il suo omologo polacco, il presidente\xa0Andrzej Duda, funzionari e rifugiati in fuga dall’Ucraina a causa della guerra scatenata nel Paese dalla Russia. Biden ha sottolineato che a unire Usa e Polonia «ci sono i valori comuni come la libertà». Inoltre, il presidente statunitense ha dichiarato: «Riteniamo\xa0l’articolo 5 del trattato Nato un obbligo sacro», citando l’articolo secondo cui un attacco armato contro uno o più membri dell’Alleanza sarà considerato come un attacco diretto contro tutte le parti. E Biden ha poi aggiunto: «Putin contava di poter dividere la Nato, di poter separare il fianco Orientale da quello Occidentale, di poter separare le nazioni in base alle storie passate, ma non è stato in grado di farlo: siamo rimasti tutti uniti». \n', 'Joe Biden a Varsavia, l’incontro con i rifugiati ucraini in Polonia\n', 'Durante la giornata, il presidente degli Stati Uniti Joe Biden ha definito il presidente russo Putin un «macellaio», dopo aver visitato i rifugiati ucraini a Varsavia, in Polonia. Durante una breve punto stampa allo Stadion Narodowy, Biden ha spiegato che nella sua vita ha già avuto a che fare con situazioni simili, ma di rimanere sempre sorpreso dalla «profondità e dalla forza dello spirito umano: è incredibile. Vedi tutti quei bambini piccoli. Voglio solo abbracciarti, voglio solo dire “grazie”, e questo mi riempie di orgoglio». Il presidente statunitense ha poi aggiunto: «Ogni bambino mi ha chiesto di pregare per i loro padri, o nonni, o fratelli che sono laggiù a combattere -. E ricordo com’è quando hai qualcuno in una zona di guerra: ogni mattina ti alzi e ti poni domande e preghi di non ricevere quella telefonata».\n', 'Peskov: «Putin macellaio? Il leader di una nazione dovrebbe mantenere toni sobri»\n', 'Il Cremlino ha risposto ai commenti di Biden a Varsavia, dicendo che le sue osservazioni sul presidente russo Putin «restringono la finestra di opportunità» per riparare le relazioni tra Mosca e Washington, secondo quanto riportato dall’agenzia di stampa russa Tass.\xa0Il portavoce del Cremlino, Dmitry Peskov ha dichiarato che «il leader di una nazione dovrebbe mantenere toni sobri e, ovviamente, ogni volta questi insulti personali restringono la finestra di possibilità di ricostruire le nostre relazioni bilaterali con l’attuale amministrazione (statunitense, ndr): bisogna esserne consapevoli. È strano sentire le accuse contro Putin da parte di Biden, che\xa0chiese di bombardare la Jugoslavia\xa0e uccidere persone», ha chiosato Peskov. ']"
124,news-939139,"Kiev: «Boicottate Auchan, Leroy Merlin e Decathlon sono ancora in Russia». Quali multinazionali non hanno abbandonato il paese di Putin?",https://www.open.online/2022/03/26/auchan-leroy-merlin-decathlon-multinazionali-presenti-russia,2022-03-26 16:11:00,"['Kiev: «Boicottate Auchan, Leroy Merlin e Decathlon sono ancora in Russia». Quali multinazionali non hanno abbandonato il paese di Putin?\n', '\n', 'Secondo il monitoraggio dell’università di Yale, 450 azienda hanno già lasciato il Paese. Ma c’è chi rimane\n', 'Secondo il ministro degli Esteri ucraino Dmytro Kuleba, rifiutare di interrompere le proprie attività in Russia equivale a finanziare le «atrocità» che il governo di Mosca sta commettendo in Ucraina e «fare profitti sul sangue»: per questo, in un tweet pubblicato nella mattina di oggi, 26 marzo, Kuleba invita al boicottaggio di Auchan, Leroy Merlin e Decathlon, tre società che continuano a fare affari sul territorio russo. Le prime due aziende francesi erano state recentemente attaccate anche dal presidente ucraino Volodymyr Zelensky, insieme alla casa automobilistica Renault, che però, dopo le dure parole pronunciare dal leader in videocollegamento al Parlamento di Parigi, aveva deciso di lasciare la Russia.\n', 'Secondo il monitoraggio della Scuola di Management di Yale, che aggiorna il bollettino praticamente tutti i giorni, dall’inizio dell’invasione in Ucraina, almeno 450 aziende si sono ritirate dalla Russia in segno di protesta. Un esodo di massa a cui hanno preso parte giganti economici di diversi settori, come Ikea, Volkswagen, Nike, l’azienda di consulenza Deloitte e il gigante petrolifero British Petroleum. Molte aziende che non hanno chiuso tutte le sedi russe hanno comunque sospeso i servizi all’interno del territorio: dalle prenotazioni effettuabili tramite le piattaforme Booking e Airbnb, agli acquisti tramite eBay e Asos, per finire alle acquisizioni di Netflix in territorio russo. Chiusi anche 850 ristoranti di McDonald’s e 130 bar di Starbuck’s, e interrotte le vendite in Russia da parte delle multinazionali\xa0Coca Cola e Pepsi. \n', 'Un segnale molto forte di protesta e avversione alle operazioni militari del Cremlino, che si riflette anche in campo artistico e sportivo: l’Eurovision ha bandito i rappresentanti della Russia dalla competizione canora, mentre la Fifa ha deciso di estrometterla dai prossimi Mondiali di calcio in Qatar, previsti quest’anno. Anche diversi media hanno deciso di lasciare il Paese: ritirati i giornalisti di Bbc e Bloomberg, interruzione delle trasmissioni targate Cnn.\n', 'Le compagnie che hanno invece deciso di rimanere sono nel mirino degli hacker che hanno dichiarato guerra a Vladimir Putin: ad esempio Nestlé, colpita da Anonymous lo scorso 22 marzo. Il movimento decentralizzato di hacktivismo aveva concesso all’azienda 48h per chiudere tutte le sue attività in Russia. Il mancato rispetto del termine aveva portato al rilascio di almeno 10 Gigabyte di dati della società, informazioni private come e-mail, password e dettagli sui clienti aziendali. \n', 'Oltre alla Nestlé, tra le imprese che hanno rifiutato il boicottaggio rimanendo nel paese figurano la multinazionale del commercio elettronico Alibaba, la compagnia Huawei, leader nel settore delle telecomunicazioni, la produttrice di computer Lenovo, e quella di smartphone Xiaomi (al secondo posto per vendita di telefoni in Russia). Il gruppo italiano Pirelli non ha lasciato il Paese, dove produce il 10% dei suoi pneumatici secondo Reuters, ma ha ridotto la sua operatività. Così come la società Barilla, che si è limitata a congelare i suoi investimenti in Russia. Tra i gruppi italiani più legati a Mosca, c’è anche la banca Unicredit, che vanta crediti per quasi 8 miliardi di euro con clienti russi. L’amministratore delegato di Unicredit Andrea Orcel ha dichiarato: «abbiamo bisogno di considerare seriamente l’impatto e le conseguenze e la complessità del distacco di una banca completa dal paese», ma ha successivamente affermato che sta valutando l’abbandono della Russia.']"
125,news-939131,Biden a Varsavia per incontrare i ministri ucraini: «Con Kiev fino alla vittoria»,https://www.open.online/2022/03/26/guerra-in-ucraina-biden-sostegno-kiev-incontro-ministri,2022-03-26 14:53:00,"['Biden a Varsavia per incontrare i ministri ucraini: «Con Kiev fino alla vittoria»\n', '\n', 'Il presidente degli Stati Uniti ha incontrato il ministro degli Esteri ucraino Dmytro Kuleba e quello della Difesa Oleksii Reznikov\n', 'Il presidente degli Stati Uniti Joe Biden si trova a Varsavia, dove nella giornata di ieri ha incontrato le truppe Usa che si trovano nel paese, vicino ai confini con l’Ucraina. Ma nelle ultime ore ha avuto anche una riunione con due ministri di Kiev, quello degli Esteri Dmytro Kuleba e quello della Difesa Oleksii Reznikov. Nel primo incontro faccia a faccia tra il presidente americano e i rappresentanti del governo di Volodymyr Zelensky ha detto che la Casa Bianca fornirà sostegno all’Ucraina fino alla vittoria contro le truppe russe: «Ciò che succede in Ucraina sta cambiando l’intero XXI secolo». Il ministro degli Esteri Kuleba al termine dell’incontro ha detto che Biden ha assicurato il sostegno degli Stati Uniti all’Ucraina «fino alla vittoria». Nell’incontro i ministri hanno presentato anche un elenco di attrezzature militari che in questo momento sono necessarie per l’esercito ucraino. La Casa Bianca, in una nota pubblicata dopo l’incontro, ha chiarito che verranno inviati nuovi aiuti militari e che ci saranno anche nuove sanzioni contro la Russia. Biden ha aggiunto anche una garanzia per la Polonia, membro della Nato dal 1999: «Riteniamo l’articolo 5 un obbligo sacro». L’articolo 5 del trattato Nato prevede che l’attacco verso un Paese dell’alleanza sia considerato un attacco verso tutti i Paesi che aderiscono al patto atlantico. ']"
126,news-938963,"Ucraina, paura al corteo pacifico di Slavutyč: i russi disperdono la folla con spari e granate – I video",https://www.open.online/2022/03/26/guerra-ucraina-corteo-slavutyc-spari-militari-russi-video,2022-03-26 11:56:00,"['Ucraina, paura al corteo pacifico di Slavutyč: i russi disperdono la folla con spari e granate – I video\n', '\n', 'Decine di ucraini erano scesi in piazza per protestare contro l’invasione russa nella cittadina vicino Karkhiv, quando l’esercito russo ha iniziato a esplodere raffiche di mitra in aria per spaventare i manifestanti\n', 'I militari russi stanno provando a disperdere una manifestazione nella città ucraina di Slavutyč a suon di colpi di pistola e granate: la denuncia arriva comandante dell’operazione delle forze congiunte di Kiev, Oleksandr Pavlyuk, secondo cui il capo della città Yuriy Fomichev sarebbe stato rapito dai militari e l’ospedale locale sarebbe stato occupato. Alcuni testimoni però hanno successivamente comunicato il rilascio del sindaco di Slavutyč, che avrebbe già preso la parola per rivolgersi ai manifestanti. Le truppe del Cremlino, riporta l’Independent, hanno preso il controllo della città, che si trova nel nord della regione, a pochi chilometri da Chernobyl.\n', '\n', 'Il tuo browser non supporta il tag iframe\n', 'Agenzia Vista / Alexander Jakhnagiev | L’inizio della manifestazione a Slavutyč\n', 'I video che circolano sui canali Telegram e Twitter dell’agenzia Nexta raffigurano fiumi di persone che sventolano la bandiera ucraina, e i cori che intonano vengono accompagnati dal suono degli spari. Si tratta dell’ennesima manifestazione pro-Ucraina soggetta alla durissima repressione dell’esercito russo: pochi giorni fa, nel capoluogo ucraino Cherson i militari russi avevano sparato sui manifestanti, e la medesima reazione si era verificata nel corso di una protesta contro l’occupazione nella città di Nova Kakhovka, a sud del Paese. Le piazze russe di Mosca e San Pietroburgo che a due settimane dall’inizio dell’invasione hanno sfidato Putin per manifestare il loro dissenso alla guerra hanno portato a 4.300 arresti in 56 città.']"
127,news-938937,Ucciso in battaglia il giornalista ucraino Oleg Yakunin,https://www.open.online/2022/03/26/guerra-ucraina-ucciso-battaglia-giornalista-oleg-yakunin,2022-03-26 11:01:00,"['Ucciso in battaglia il giornalista ucraino Oleg Yakunin\n', '\n', 'Il giornalista curava una rubrica di eventi culturali e moda. È rimasto ucciso mentre combatteva a Zaporizhzhia, nel Sud Est dell’Ucraina\n', 'È morto in combattimento il giornalista ucraino Oleg Yakunin, caporedattore del sito Afisha.zp. Yakunin è rimasto ucciso nel corso degli scontri con l’esercito russo a Zaporizhzhia, nel Sud Est dell’Ucraina, come ha annunciato sua moglie Olena Yakyrina su Facebook citata da Ukrinform: «Cara comunità, ti chiedo di onorare un momento di silenzio e le parole gentili di Yakunin Oleg Ivanovich, morto sul campo di battaglia il 18 marzo per proteggerci dai maledetti occupanti». Appena dieci giorni fa, il 16 marzo, Yakyrina ha raccontato di aver sentito suo marito Oleg e in quell’occasione aveva promesso: «che sarebbe tornato vivo e che avremmo portato nostra figlia al mare». Yakunin curava la rubrica Poster in cui si occupava di eventi culturali e moda, come ha ricordato Valentyna Manzhura, Segretario Esecutivo dell’Organizzazione Regionale di Zaporizhzhia dell’Unione Nazionale dei Giornalisti dell’Ucraina: «Era un uomo creativo, un po’ bohémien. Di lui avremo sempre il ricordo luminoso per un collega talentuoso e creativo»']"
128,news-938889,"Guerra in Ucraina, non solo Shoigu: ecco tutti i funzionari della sicurezza russi “scomparsi”",https://www.open.online/2022/03/26/guerra-ucraina-funzionari-sicurezza-russi-scomparsi,2022-03-26 10:47:00,"['Guerra in Ucraina, non solo Shoigu: ecco tutti i funzionari della sicurezza russi “scomparsi”\n', '\n', 'Non si hanno notizie nemmeno di Viktor Zolotov, Igor Kostyukov, Valery Gerasimov e Alexander Bortnikov. Ecco chi sono e cosa non torna\n', 'La guerra in Ucraina non è andata esattamente come sperava il presidente russo Vladimir Putin. Qualcosa deve essere andato storto e la resistenza degli ucraini ha giocato un ruolo fondamentale. Per questo motivo – come riporta il Moscow Times – sta succedendo qualcosa di strano, con funzionari della sicurezza che appaiono e poi improvvisamente scompaiono. Il ministro russo della Difesa, Sergei Shoigu, una delle tre persone che hanno in mano i codici nucleari di Mosca, ad esempio, è scomparso per 13 giorni: ora si apprende che avrebbe avuto un infarto. Ma a dirlo è il viceministro dell’Interno ucraino, affermazione che non può essere verificata in maniera indipendente. E che, quindi, lascia spazio a diverse letture. Inizialmente si era pensato addirittura a una punizione per la campagna militare fallimentare in Ucraina. Qualcuno ipotizzava che fosse addirittura morto. Shoigu giovedì 24 marzo è apparso sullo schermo di una videoconferenza con il presidente russo (ma anche su questo occorre una verifica indipendente visto che le immagini dell’incontro, secondo lo stesso sito, sarebbero simili a quelle dell’11 marzo). Tra gli scomparsi, aggiunge il Moscow Times, ci sarebbero anche Viktor Zolotov, Igor Kostyukov, Valery Gerasimov e Alexander Bortnikov.\n', 'Chi sono i funzionari “scomparsi” e cosa non torna\n', 'Il direttore del Servizio federale delle truppe della Guardia nazionale russa, Viktor Zolotov, è scomparso dai media il 13 marzo, dopo aver ammesso, durante una funzione religiosa e in presenza del patriarca ortodosso di Mosca, che l’«operazione militare speciale» in Ucraina – così come viene chiamata dai russi – in effetti «non stava andando alla velocità prevista». L’11 marzo lo stesso Zolotov aveva consegnato premi ai russi che si erano distinti nella guerra. Il 17 si è appreso che Zolotov avrebbe licenziato il suo vice Roman Gavrilov, il numero due della Guardia nazionale russa, un suo caro amico tra l’altro. L’accusa a Gavrilov è di appropriazione indebita di fondi della Guardia nazionale destinati ai combattenti in Ucraina. Si parla soprattutto di «sperpero di carburante».\n', 'Sembra essere sparito anche Valery Gerasimov, capo di Stato maggiore generale delle Forze armate russe. Il 12 marzo ha avuto una conversazione con un collega turco, il 4 marzo ha discusso della situazione in Ucraina con il capo di Stato maggiore delle Forze armate francesi. Poi è sparito. Anche di lui non ci sono più messaggi né foto o video. Il 24 marzo il Pentagono ha detto che Shoigu e Gerasimov si sarebbero rifiutati di parlare con loro al telefono. L’ultimo contatto risale al 18 febbraio. Igor Kostyukov, vice capo di Stato maggiore delle Forze armate, invece non godrebbe di buona salute. Di lui si sa pochissimo: solo l’ex ministro degli Affari interni dell’Ucraina Arsen Avakov ne ha parlato sostenendo che avrebbe problemi al cuore. Infine c’è Alexander Bortnikov, capo del Servizio federale per la sicurezza, apparso alle riunioni del Consiglio di sicurezza di Putin l’11 e il 24 marzo. Bortnikov, però, appare sempre con gli stessi vestiti, stesso sfondo dietro, e sempre per pochi secondi, senza pronunciare alcuna parola. Su di lui non ci sono ulteriori notizie.\n', 'Foto in copertina di repertorio: ANSA/EPA/ALEKSEY NIKOLSKYI']"
129,news-938819,"Perché i sindaci ucraini sono nel mirino dei russi, parla il sindaco di Irpin: «Mi seguono per uccidermi, ma con loro non tratto»",https://www.open.online/2022/03/26/guerra-ucraina-sindaco-irpin-rapimenti-russia,2022-03-26 08:09:00,"['Perché i sindaci ucraini sono nel mirino dei russi, parla il sindaco di Irpin: «Mi seguono per uccidermi, ma con loro non tratto»\n', '\n', 'Sono almeno 14 finora i sindaci ucraini detenuti dall’esercito russo\n', 'Con l’ultimo tentativo di ieri 25 marzo, il sindaco di Irpin dice di essere scampato già a tre tentativi di ucciderlo da parte dei russi. Oleksander Markushin, 40 anni, racconta all’inviato di Repubblica, Fabio Tonacci, come i sindaci ucraini siano diventati un obiettivo di alta priorità per l’esercito russo. Fonti ucraine ieri avevano fissato a 14 i primi cittadini detenuti dai russi. Rapimenti travestiti da arresti che precedono una sostanziale sostituzione con figure più disposte a collaborare con Mosca. Markushin non rientrerebbe in quella categoria: «Per quanto mi riguarda, possono anche rapirmi o torturarmi: io un accordo con loro non lo firmerò mai». Perciò racconta che i russi tentano da giorni di colpirlo: «Avevano già sparato alla mia auto, poi mi hanno bombardato la casa». Markushin è certo di essere stato lui il bersaglio, innanzitutto perché intorno a casa sua non ci sono obiettivi militari, e poi per il rifiuto arrivo proprio quello stesso giorno: «Avevo rifiutato una proposta di collaborazione fattami arrivare da russi. L’ho spedita al mittente platealmente, scrivendo un post su Facebook». \n', 'Markushin spiega che in questa fase i russi puntano a convincere i sindaci a firmare la resa, così da poter diffondere la storia e usarla per propaganda: «Perché un sindaco in Ucraina è come la nave ammiraglia, la sua comunità lo segue e lo ascolta sempre. Quindi mostrare al popolo che un sindaco si è piegato e sta dalla parte del nemico è il modo migliore per fiaccare lo spirito di quel territorio e conquistarlo». Irpin è tra le città che gli ucraini sarebbero riusciti a riconquistare, come conferma lo stesso sindaco: «L’80% è tornata sotto il nostro controllo, ma negli ultimi tre giorni i russi hanno reagito istericamente con bombardamenti devastanti su palazzi residenziali, usando artiglieria, missili, granate. Li stiamo respingendo fuori, verso Bucha». ']"
130,news-938805,La «fase due» della guerra di Putin in Ucraina: il piano russo per dichiarare la vittoria il 9 maggio,https://www.open.online/2022/03/26/guerra-ucraina-fase-due-russia,2022-03-26 07:28:00,"['La «fase due» della guerra di Putin in Ucraina: il piano russo per dichiarare la vittoria il 9 maggio\n', '\n', 'Il piano di «denazificare e demilitarizzare» l’Ucraina lascerebbe il posto a una più concreta “conquista” del Donbass nella nuova strategia del Cremlino\n', 'Parte una «fase due» nella guerra russa in Ucraina, dopo che Mosca considera chiusa quella prima fase che sarebbe andata: «secondo i piani». Dopo 31 giorni di combattimenti, quella che il Cremlino si ostina a definire una «operazione speciale» sembra comunque ridimensionarsi. Il proposito di Vladimir Putin di «denazificare» l’Ucraina lascerebbe spazio a una più concreta conquista del Donbass, obiettivo ora dichiarato da Mosca. Lo ha annunciato un po’ a sorpresa il vicecapo di Stato maggiore, il generale Sergej Rudskoi, quando ieri 25 marzo ha fissato nella liberazione della regione orientale e più russofona del Paese l’obiettivo prioritario dall’inizio dell’invasione, il 24 febbraio scorso. Nel tradizionale ribaltamento della realtà del Cremlino, il bilancio delle perdite resta lontano rispetto ai 15-16mila soldati russi morti raccontati da Nato e ucraini. Per Mosca le perdite non sono state più di 1.351, con 3.825 feriti. Anzi, i nemici uccisi sarebbero 14 mila, almeno secondo la storia trionfale raccontata dal generale russo nel briefing di ieri. \n', 'Il cambio di strategia di Mosca troverebbe conferma nei movimenti di truppe russe dalla Georgia, come segnalato dal Pentagono fino a ieri. Altri segnali sono arrivati dagli stessi ucraini, che hanno confermato come i russi siano riusciti a creare un collegamento da Mariupol per poter spostare le truppe con la Crimea e quindi la Russia. Mosca concentra i suoi sforzi in quella zona per chiudere la partita entro un mese, così da provare a chiudere la tenaglia sulle forze ucraine anche da Nord e blindare il Donbass sotto il proprio controllo. E poi le rivelazioni di intelligence occidentale, secondo cui i russi avrebbero fissato la fine della guerra il 9 maggio. Non un giorno a caso, visto che per i russi è l’anniversario della fine della Seconda guerra mondiale e la vittoria sovietica e degli Alleati. Sarebbe quella l’occasione per Vladimir Putin di dichiarare una sostanziale vittoria e accettare di sedersi al tavolo delle trattative. Sempre che abbia davvero intenzione di fermarsi al Donbass.']"
131,news-933637,"Ucraina, la Russia controlla il corridoio tra Donbass e Crimea. Kiev: «L’Italia sia garante della nostra sicurezza»",https://www.open.online/2022/03/25/guerra-ucraina-25-marzo,2022-03-25 23:59:00,"['Ucraina, la Russia controlla il corridoio tra Donbass e Crimea. Kiev: «L’Italia sia garante della nostra sicurezza»\n', '\n', 'Biden incontra le truppe Nato in Polonia. Il suo consigliere Sullivan: «Lavoriamo a un piano di emergenza in caso di attacco russo ai territori dell’Alleanza»\n', 'La Nato risponderà se la Russia userà armi chimiche in Ucraina. Lo ha detto il presidente degli Stati Uniti Joe Biden mentre l’Alleanza Atlantica continuerà a fornire armi a Kiev nel 30˚ giorno della guerra. Il Regno Unito si prepara a inviare 6.000 missili. Anche l’Unione Europea si è schierata al fianco dell’Ucraina nella dichiarazione finale del Consiglio. Intanto la Russia fa sapere di essere «concentrata sulla completa liberazione del Donbass», ma non riesce ad accerchiare Kiev: i tentativi sono andati finora tutti falliti. Il ministro degli Esteri russo Sergej Lavrov ha denunciato all’agenzia di stampa Tass che contro la Russia è stata aperta «una guerra ibrida totale». Il Cremlino è tornato sulle accuse di aver usato bombe al fosforo: al momento ha negato qualsiasi violazione delle leggi internazionali.\n', '00.00 – Londra sanziona azienda produttrice di droni usati da Mosca contro l’Ucraina\n', 'Le sanzioni del Regno Unito per la guerra in Ucraina hanno colpito altre 65 persone fisiche o giuridiche. Fra queste c’à anche l’azienda Kronshtadt, produttrice del drone Orion e di altri aeromobili a pilotaggio remoto. L’intelligence britannica, evidenziando che questi apparecchi sono ampiamente utilizzati dai russi in Ucraina, ha sottolineato che queste sanzioni danneggeranno il sistema industriale legato alla Difesa russa e di conseguenza Mosca avrà difficoltà a sostituire gli aeromobili a pilotaggio remoto persi nei combattimenti.\n', '23.45 – Zelensky potrebbe apparire in video durante la notte degli Oscar\n', 'Il presidente ucraino, Volodymyr Zelensky, è in contatto con l’Academy of Motion Picture Arts and Sciences per apparire in video durante la cerimonia degli Oscar: lo riporta il New York Post. «Gli organizzatori degli Oscar – si legge nell’articolo – stanno ancora discutendo se far apparire brevemente Zelensky durante l’evento, hanno spiegato alcune fonti. Inoltre, non si sa ancora se sarebbe un collegamento in diretta o un video registrato. Le medesime fonti hanno precisato che nella discussione interna si sta valutando se gli Oscar devono rimanere apolitici rispetto all’invasione russa dell’Ucraina».\n', '23.20 – Kiev sul ministro della Difesa russo scomparso da settimane: «Ha avuto un infarto dopo il fallimento dell’invasione in Ucraina»\n', '«Il ministro della Difesa russo Sergei Shoigu ha avuto un infarto, ecco perché non appare in pubblico da metà marzo. L’infarto di Shoigu è avvenuto dopo le dure accuse di Putin per il fallimento completo dell’invasione dell’Ucraina. Ora si trova presso l’ospedale clinico militare principale che porta il nome di N. N. Burdenko». È quanto scritto su Facebook da Anton Gerashchenko, consigliere del capo del Ministero degli Affari interni dell’Ucraina. Data l’assidua e frequente presenza del ministro russo sui social, nei giorni scorsi la sua assenza ha destato diversi sospetti e teorie, tra cui quella per cui la presunta malattia del ministro Shoigu sia una “copertura” per prendere le distanze ed esprimere il proprio dissenso verso le decisioni del presidente Putin riguardo l’invasione in Ucraina. Al momento, non è stata rilasciata nessuna dichiarazione da parte di Mosca. \n', '22.30 – Nuovo appello di Zelensky alla Russia: «Parliamoci urgentemente e onestamente»\n', '«La sovranità ucraina deve essere garantita e l’integrità territoriale assicurata. Le condizioni devono essere giuste, perché altrimenti il popolo ucraino non le accetterà». Sono le parole del presidente ucraino Volodymyr Zelensky, nel suo ultimo video diffuso sul suo canale Telegram. Zelensky ha esortato Mosca a confrontarsi «seriamente» con Kiev, chiedendo: «A cosa dovrebbero portare i morti russi che ci sono stati? Qual è il senso?». Il presidente ucraino ha poi aggiunto: «Le nostre forze armate\xa0continuano a combattere il nemico in tutte le direzioni e stanno facendo capire al governo russo che bisogna parlare in maniera costruttiva, in modo urgente e onesto, per raggiungere risultati e non perdere tempo». \n', '21.20 – Kiev: «Anche l’Italia può essere tra i garanti della nostra sicurezza»\n', '«I membri permanenti (del Consiglio di sicurezza) delle Nazioni Unite devono essere i garanti della nostra sicurezza. Vorremmo aggiungere anche Turchia, Germania, Canada, Israele. Ci sono anche informazioni di un interesse dell’Italia a unirsi a questo processo». Così Andriy Yermak, capo di gabinetto del presidente ucraino Volodymyr Zelensky.\n', '20.40 – Macron: «Operazione umanitaria per l’evacuazione di Mariupol»\n', 'Il presidente francese Emmanuel Macron ha annunciato una «operazione umanitaria» di evacuazione a Mariupol. Parteciperanno anche la Turchia e la Grecia.\n', '20.00 – Ue, niente accordo sul tetto del prezzo del gas\n', 'Il Consiglio Europeo non ha raggiunto l’accordo sul tetto del prezzo del gas. In conferenza stampa, il premier Mario Draghi ha detto che sono stati fatti passi avanti. Se ne riparlerà a maggio, quando verrà fatta anche una proposta per spacchettare i prezzi di energia elettrica e gas.\n', '19.00 – Spotify sospende il servizio in Russia\n', 'Spotify ha sospeso il suo servizio in Russia. Un portavoce dell’azienda ha puntato il dito contro la nuova legge del Cremlino che «restringe ulteriormente l’accesso all’informazione, riduce la libera espressione e criminalizza un certo tipo di notizie, mettendo a rischio i nostri dipendenti e forse anche i nostri ascoltatori». «Dopo aver considerato attentamente le nostre opzioni e le attuali circostanze, siamo giunti alla difficile decisione di sospendere completamente il nostro servizio in Russia», ha aggiunti.\n', '18.00 – Draghi in pressing per un’intesa in Ue sul tetto al prezzo del gas\n', 'Il premier Mario Draghi è in pressing sui leader Ue perché si raggiunga un’intesa sull’energia che includa un tetto al prezzo del gas contro il caro-energia. Secondo fonti citate dall’Ansa, l’obiettivo è dare un primo segnale politico in vista di una proposta «dettagliata» da parte della Commissione entro maggio.\n', '16.30 – Biden: «Siamo nel pieno di una battaglia tra democrazie e autocrazie»\n', 'Parlando alle truppe Usa in Polonia, il presidente statunitense Joe Biden ha detto: «La posta in gioco non è solo la difesa dell’Ucraina ma la democrazia nel mondo, siamo nel mezzo di una battaglia tra democrazie e autocrazie».\n', '16.00 – Wsj: «Biden apre all’uso di armi nucleari in circostanze estreme»\n', 'Joe Biden non esclude la possibilità di usare le armi atomiche in «circostanze estreme». Lo riferisce il Wall Street Journal, spiegando che il cambio di rotta è riconducibile anche alle pressioni degli alleati. La nuova posizione assunta da Biden rappresenta un passo indietro rispetto alle sue promesse in campagna elettorale.\n', '15.10 – Mosca: «Nessun passo avanti nei negoziati sulle principali questioni politiche»\n', 'Mosca ha detto che non si registrano passi avanti nei negoziati sulle «principali questioni politiche». «De facto non stiamo facendo progressi», ha detto il capo negoziatore russo Vladimir Medinsky, secondo quanto riporta l’agenzia Interfax. Le posizioni si stanno invece «avvicinando» su temi secondari.\n', '14.55 – Atterraggio di emergenza per l’aereo del presidente polacco Duda\n', 'L’aereo che trasportava il presidente polacco Andrzej Duda all’incontro con il suo omologo statunitense Joe Biden è stato costretto a tornare indietro, e ha fatto un atterraggio di emergenza a Varsavia a causa di un problema tecnico. Duda era atteso all’aeroporto di Rzeszow, nel sud-est della Polonia: il presidente polacco è ripartito poco dopo, atterrando intorno alle 15.45.\n', '14.50 – Sullivan: «Un attacco russo al territorio della Nato? Saremo pronti»\n', 'Stando al consigliere per la Sicurezza nazionale degli Usa, Jake Sullivan, Washington e la Nato stanno lavorando a piani di emergenza per ogni possibile attacco della Russia sul territorio dell’Alleanza Atlantica.\n', '14.45 – Mosca: «Vogliamo la completa liberazione del Donbass»\n', 'Secondo il ministero della Difesa ucraino, la Russia è riuscita a «creare un corridoio terrestre tra la Repubblica Autonoma di Crimea temporaneamente occupata e parte della regione di Donetsk». Mosca, da parte sua, ha fatto sapere che «le forze armate russe si concentreranno sulla completa liberazione del Donbass».\n', '14.07 – Putin accusa l’Occidente\n', 'In un incontro organizzato dal Cremlino con diversi esponenti del mondo culturale russo, il presidente Vladimir Putin ha dichiarato che il mondo in cui si sta comportando l’Occidente è lo stesso della Germania nazista: «L’ultima volta sono stati i nazisti in Germania, circa 90 anni fa, a condurre una tale campagna di distruzione della cultura indesiderabile. Ci ricordiamo bene delle immagini dei libri bruciati nelle piazze» \n', '13.20 – Di Maio: «Perdite del 15 per cento nelle esportazioni verso la Russia» \n', 'Il ministro degli Esteri Luigi Di Maio ha quantificato a Rainews 24 il costo della guerra per le esportazioni delle aziende italiane verso la Russia: «Purtroppo sull’economia italiana ed europea si sta abbattendo il costo della guerra di Putin, non il costo delle sanzioni. Esportavamo al massimo 7 miliardi verso la Russia e sarà colpito questo ammontare per il 15 per cento». Nonostante questo contraccolpo, Di Maio ha spiegato che è pronto a procedere sulla via delle sanzioni: «Le sanzioni servono a togliere linfa all’esercito di Putin. Stiamo lavorando al quinto pacchetto di sanzioni, c’è una discussione in corso: il tema dell’oil and gas vede alcuni paesi più sensibili, ma da parte dell’Italia abbiamo sempre detto che aspettiamo la proposta della commissione Ue e crediamo che non ci debbano essere veti, perché le sanzioni sono l’unico strumento pacifico abbiamo per fermare questa guerra colpendo l’esercito russo».\n', '11.40 – India e Cina vogliono cessate il fuoco in Ucraina\n', 'Sia l’India che la Cina concordano sull’importanza di un cessate il fuoco immediato in Ucraina. Lo ha dichiarato il ministro degli Esteri indiano, Subrahmanyam JaishankarIndia, dopo tre ore di colloqui con il suo omologo cinese Wang Yi: «ci siamo scambiati le rispettive posizioni sull’Ucraina e le motivazioni che le sostengono, e ci siamo trovati d’accordo su due elementi: la necessità di un immediato cessate il fuoco e il ritorno all’uso delle relazioni diplomatiche». Entrambi i Paesi sono alleati strategici della Russia e finora non hanno mai condannato la guerra in Ucraina, nonostante le pressioni internazionali. \n', '10.50 – L’assedio di Chernihiv\n', 'La città di Chernihiv in questo momento è stata circondata dalle truppe russe. A comunicarlo è il governatore della regione Viacheslav Chaus. Al momento, sempre a quanto riporto Chaus, la città si trova sotto il fuoco di artiglieria e dei caccia russi. Chernihiv è a 150 km a Nord di Kiev.\n', '10.07 – L’attacco al teatro di Mariupol\n', 'Il sindaco di Mariupol Vadym Boichenko ha spiegato che al momento si temono 300 morti nell’attacco russo al teatro cittadino. Il bombardamento era avvenuto lo scorso 16 marzo. La struttura veniva utilizzata dai civili come rifugio. La notizia è stata diffusa sul canale Telegram del Consiglio comunale di Mariupol: «Volevamo credere che tutti si fossero salvati. Ma le testimonianze di coloro che erano all’interno dell’edificio durante questo attacco terroristico dicono il contrario».\n', '9.48 – Le accuse della Cina alla Nato: «Dalla Nato benzina sul fuoco» \n', 'Un portavoce della rappresentanza permanente cinese presso l’Unione europea ha diffuso una serie di dichiarazioni sulle azioni della Nato: «A proposito delle accuse come la Cina che amplifica false narrazioni, sono fatte da coloro che gettano benzina sul fuoco per alimentare problemi: le bugie rimarranno sempre bugie e ciò che è falso non può diventare realtà». Sempre lo stesso portavoce aveva già criticato la Nato negli scorsi giorni: «La Nato segue un concetto di sicurezza obsoleto. In quanto residuo della Guerra Fredda è la più grande alleanza militare del mondo».\n', '9.40 – Kiev: distrutti 12 carri armati russi in 24 ore\n', 'Il Kyiv Independent ha comunicato che nelle ultime 24 ore l’esercito ucraino ha distrutto 12 carri armati russi e respinto nove attacchi. Oltre a questo sono stati annientati anche 20 veicoli blindati russi e nove sistemi di artiglieria, abbatttuti anche due aerei e due droni. Il Kyiv Independent, citando lo Stato maggiore dell’esercito, ha detto anche che in un giorno sono stati uccisi 200 soldati russi. \n', '9.10 – Tajani: «Serve un Recovery Plan, come per il Covid»\n', 'In un’intervista pubblicata sul Messaggero il coordinatore di Forza Italia Antonio Tajani ha spiegato che per affrontare tutte le ricadute della guerra in Ucraina serve preparare un piano economico come per il Covid: «Va messo a punto un nuovo Recovery Plan paragonabile, per forza, per ambizione, per urgenza, a quello sull’uscita dal Covid. L’Europa, così come ogni singolo Paese, deve intervenire per alleviare le ricadute economiche e sociali, sulle varie popolazioni, delle sanzioni alla Russia». \n', '9.07 – Mosca: colpito maggiore deposito carburante di Kiev\n', 'L’agenzia stampa Interfax ha riferito che le truppe russe hanno distrutto il più grande deposito di carburante rimasto all’esercito di Kiev. L’attacco è stato portato a termine con missili Kalibr. \n', '8.06 – «La Russia usa lo stupro come strumento di guerra»\n', 'Il procuratore ucraino\n', 'Iryna Venediktova ha accusato i soldati russi di aver violentato una\n', 'donna in un’abitazione vicino Kiev. I soldati, ha detto Venediktova,\n', 'hanno fatto irruzione nella casa a Brovary, alla periferia orientale\n', 'della capitale, dove hanno ucciso il marito della donna e poi hanno\n', 'aggredito sessualmente sua moglie davanti agli occhi del figlio. «Le\n', 'forze russe usano lo stupro come uno strumento di guerra», ha\n', 'sostenuto il procuratore.\n', '\n', '8.00 – 135 bimbi morti in Ucraina\n', 'Il bilancio dei bambini\n', 'morti in Ucraina dall’inizio dell’invasione russa sale a 135.\n', 'L’ufficio della Procura Ucraina in un aggiornamento condiviso dal\n', 'Parlamento di Kiev sul suo profilo Twitter scrive: «Ad oggi 25\n', 'marzo, 135 bambini sono morti in Ucraina a causa dell’aggressione\n', 'dell’esercito russo. 184 bambini sono rimasti feriti». Ieri il\n', 'numero si fermava a 128.\n', '\n', '7.45 – La Russia: Bitcoin per pagare petrolio e gas\n', 'La Russia potrebbe accettare i Bitcoin da alcuni Paesi come pagamento per le forniture di petrolio e gas: lo scrive la Bbc, che cita il capo della commissione per l’energia della Duma, Pavel Zavalny. Zavalny ha affermato che Paesi amici possono anche essere autorizzati a pagare nelle loro valute locali ed ha menzionato la Cina e la Turchia tra i paesi non coinvolti nella pressione delle sanzioni. Come è noto, Mosca vuole che i paesi “ostili” comprino il gas e il petrolio in rubli, una decisione volta a rafforzare la valuta russa, che dall’inizio dell’anno ha già perso oltre il 20% di suo valore. \n', '7.40 – Bombardamenti russi a Rubizhne\n', 'Nella notte i\n', 'bombardamenti russi hanno colpito la città di Rubizhne, una\n', 'cittadina non lontana da Lugansk, uccidendo due guardie di frontiera.\n', 'Lo riporta l’agenzia ucraina Unian, che cita il capo\n', 'dell’amministrazione civile e militare di Lugansk, Serhiy Haidai. La\n', 'notte scorsa i russi hanno aperto il fuoco anche sulle città di\n', 'Creminna, Novodruzhesk, Lysychansk, Popasna, Severodonetsk e\n', 'Rubezhnoye. «Gli occupanti hanno sparato tutta la notte. Due guardie\n', 'di frontiera sono rimaste uccise. A causa dei continui bombardamenti,\n', 'i soccorritori non hanno potuto spegnere gli incendi causati dai\n', 'bombardamenti. La linea del fronte è rimasta invariata», ha scritto\n', 'Haidai su Facebook, assicurando che le città restano tuttavia «sotto\n', 'bandiera ucraina». I corpi delle due vittime, ha riferito, sono\n', 'stati trovati per strada a Rubizhne.\n', '7.30 – I russi si ritirano da alcune aree\n', 'Alcune unità militari russe si starebbero ritirando da alcune aree. A causa delle pesanti perdite subite. Lo sostiene, secondo quanto riporta AdnKronos, lo Stato maggiore ucraino, affermando che alcune unità di Mosca si sarebbero spostate all’interno del confine russo dopo aver perso oltre la metà dei propri effettivi. A un mese dall’invasione russa dell’Ucraina, le linee del fronte tra le due parti sono «praticamente congelate», secondo Oleksiy Arestovych, consigliere del presidente ucraino Volodymyr Zelensky. Sempre secondo quanto riferisce lo Stato maggiore di Kiev, le forze russe continuano invece l’assedio di Kharkiv e Sumy, mentre alcune unità sembrerebbero prepararsi a una nuova offensiva contro Izyum, nella regione di Kharkiv. Mosca riesce a mantenere una parziale continuità territoriale tra la regione russa di Rostov, lungo il confine ucraino, e la penisola dell’Ucraina, annessa alla Russia nel 2014.\n', '7.00 – Il Giappone congela beni a 25 cittadini russi\n', 'Il Giappone congelerà i\n', 'beni di altri 25 cittadini russi e vieterà le esportazioni verso 81\n', 'organizzazioni russe, ha affermato oggi il ministero delle Finanze\n', 'del Paese asiatico in un comunicato stampa portando a 101 il numero\n', 'totale di soggetti russi presi di mira dal congelamento di beni in\n', 'Giappone. Tra i bersagli delle nuove sanzioni si sono Igor Shuvalov,\n', 'ex vice primo ministro russo e presidente della grande banca statale\n', 'Vnesheconombank, e cinque parenti dell’oligarca Sergey Chemezov.\n', 'Anche l’esportazione di beni di lusso sarà vietata, ha affermato il\n', 'governo nipponico.\n', '6.15 – Le indagini della Russia sul Donbass\n', 'Il presidente Alexander\n', 'Bastrykin ha detto oggi all’agenzia di stampa russa Tass che dal 2014\n', 'il Comitato investigativo russo ha avviato oltre 500 procedimenti\n', 'penali sugli eventi in Ucraina e nel Donbass, con 180 persone\n', 'ritenute responsabili, inclusi rappresentanti della leadership\n', 'militare e politica dell’Ucraina. Il funzionario russo cita tra gli\n', 'altri indagati «l’ex ministro dell’Interno ucraino Arsen Avakov,\n', 'l’ex governatore dell’oblast di Dnipropetrovsk Igor Kolomoisky, l’ex\n', 'presidente della Verkhovna Rada (il parlamento ucraino, ndr)\n', 'Alexander Turchinov; i comandanti delle forze armate ucraine Valery\n', 'Ismailov, Andrey Grishchenko, Oleg Mikats, Mikhail Prokopiv,\n', 'Alexander Zhakun, Oleg Kutsin, Valery Gudz, Vyacheslav Pechenenko,\n', 'Dmitry Kashchenko, Fedor Yaroshevich, Andrey Ignatov». Nella lista\n', 'anche membri delle organizzazioni nazionaliste ucraine riconosciute\n', 'da Mosca come estremiste.\n', '\n', '5.05 – L’Onu: i russi detengono civili ucraini \n', 'Almeno 36 casi di\n', 'detenzioni di civili sono stati verificati dalle Nazioni Unite nella\n', 'guerra tra Russia e Ucraina. Casi in cui alle famiglie dei detenuti\n', 'viene anche negata qualsiasi informazione sul loro destino, secondo\n', 'l’Onu. Tra i casi riportati c’è quello di Viktoriia Roshchyna, una\n', 'giornalista che stava lavorando nelle aree occupate nell’est del\n', 'Paese quando è stata rapita da uomini non identificati il 15 marzo.\n', 'Il suo datore di lavoro, Hromadske media, ha detto che «è stata\n', 'probabilmente detenuta dall’Fsb», il Servizio federale per la\n', 'sicurezza della Federazione russa, sulla base dei resoconti di\n', 'testimoni alla sua cattura nella città di Berdyansk. È stata\n', 'rilasciata sei giorni dopo, quando in un video – apparentemente\n', 'registrato sotto costrizione – circolato sulle chat Telegram\n', 'filorusse la Roshchyna ha affermato che la Russia non l’aveva fatta\n', 'prigioniera e ha ringraziato le forze di Mosca per «averle salvato\n', 'la vita».\n', '\n', '5.00 – La lista della spesa ucraina\n', 'Un documento della Cnn svela le richieste di armi agli Usa da parte dell’Ucraina. L’Ucraina ha aggiornato negli ultimi giorni la sua lista di richiesta d’assistenza militare aggiuntiva da parte del governo degli Stati Uniti, inserendo centinaia di missili antiaerei e anticarro in più rispetto a quanto fatto in precedenza. La lista mostra un crescente bisogno di missili Stinger e Javelin, con l’Ucraina che afferma di aver urgentemente bisogno di 500 unità di entrambe le tipologie. L’elenco fornito alla Cnn descrive in dettaglio molte altre necessità urgenti, tra cui jet, elicotteri d’attacco e sistemi antiaerei come l’S-300. Nel documento sono elencati anche due tipi di jet di fabbricazione russa, incluso uno progettato per fornire supporto aereo ravvicinato alle truppe di terra. L’Ucraina ne ha chiesti 36 di ciascun tipo, secondo la Cnn. \n', '4.00 – La Russia non riesce ad accerchiare Kiev\n', 'L’ultimo rapporto di\n', 'intelligence dello Stato Maggiore delle Forze Armate Ucraine dice che\n', 'i tentativi della Russia di accerchiare la città di Kiev e di\n', 'bloccare quella Chernihiv non hanno avuto successo. La stessa sorte\n', 'stanno subendo, per ora, gli sforzi russi di conquistare Popasna,\n', 'Rubizhne e Mariupol. La Russia «cercherà di riprendere le\n', 'operazioni offensive in direzione delle città di Brovary e Boryspil\n', 'per bloccare Kiev da est», secondo il rapporto. Le truppe russe\n', 'stanno anche bloccando le città di Sumy e Kharkiv e colpendo le\n', 'infrastrutture civili, affermano gli ufficiali ucraini. Il ritiro di\n', 'alcune unità russe è dovuto alla «perdita di oltre il 50% del\n', 'personale», affermano le forze armate di Kiev aggiungendo che la\n', 'Russia continua a reintegrare le perdite addestrando e ricollocando\n', 'le unità di riserva. I militari ucraini hanno confermato i rapporti\n', 'secondo cui la grande nave da sbarco Saratov è stata distrutta\n', 'durante l’attacco al porto occupato di Berdyansk, aggiungendo che\n', 'anche le navi Caesar Kunikov e Novocherkassk sono state danneggiate.\n', '3.18 – La Russia apre un’indagine sulle armi biologiche ucraine \n', 'Il Comitato investigativo\n', 'russo ha aperto un’indagine sulla creazione di laboratori biologici\n', 'segreti in Ucraina con il sostegno degli Stati Uniti per lo sviluppo\n', 'di armi biologiche di sterminio di massa. Lo ha fatto sapere il\n', 'presidente del comitato Alexander Bastrykin in un’intervista\n', 'all’agenzia Tass. «Abbiamo richiesto i documenti disponibili al\n', 'ministero della Difesa russo e stiamo accertando le circostanze di\n', 'ciò che è accaduto nell’ambito del procedimento penale da noi\n', 'aperto ai sensi dell’articolo sullo sviluppo e la produzione di armi\n', 'biologiche per vittime di massa», ha affermato Bastrykin.\n', 'L’Occidente nega la loro presenza, ha osservato. «Tuttavia,\n', 'ricordiamo le dichiarazioni dei rappresentanti degli Stati Uniti che\n', 'hanno affermato il contrario quando si parla della presenza di\n', 'strutture biologiche in Ucraina. È difficile immaginare cosa\n', 'potrebbe accadere se questi siti continuassero le loro operazioni»,\n', 'ha aggiunto Bastrykin. Alcune prove di operazioni di pulizia\n', 'd’emergenza delle tracce del programma biologico militare attuato da\n', 'Kiev e finanziato dal dipartimento della Difesa americano sono state\n', 'trovate durante «l’operazione militare speciale», ha affermato in\n', 'precedenza il portavoce ufficiale del ministero della Difesa russo\n', 'Igor Konashenkov.\n', '3.00 – Ue al fianco dell’Ucraina\n', 'La dichiarazione\n', 'conclusiva del Consiglio Europeo sancisce che L’Unione Europea «è\n', 'al fianco dell’Ucraina e del suo popolo e il Consiglio europeo\n', 'conferma la dichiarazione di Versailles, riconoscendo le aspirazioni\n', 'd’ingresso nell’Ue. Il Consiglio rinnova la richiesta alla\n', 'Commissione si consegnare le sue valutazioni in linea con le\n', 'procedure d’ingresso dei trattati». L’Ue si impegnerà ad assicurare\n', '«aiuti finanziari, politici, materiali ed umanitari all’Ucraina.\n', 'Sinora ha approvato sanzioni massicce contro Russia e Bielorussia,\n', 'che stanno avendo effetti pesanti, ed è pronta a chiudere\n', 'scappatoie, contrastare possibili manovre evasive e imporre nuove\n', 'misure coordinate per minimizzare la capacità di continuare\n', 'l’aggressione».\n', '\n', '2.15 – L’Ucraina colpisce obiettivi russi\n', 'L’Ucraina colpisce obiettivi di alto valore nelle aree occupate dai russi. Lo dice il ministro della Difesa del Regno Unito nel suo ultimo rapporto di intelligence. «Le forze ucraine hanno lanciato attacchi contro obiettivi di alto valore nelle aree occupate dalla Russia, tra cui una nave da sbarco e depositi di munizioni a Berdyansk. È probabile che gli ucraini continueranno a prendere di mira le risorse logistiche nelle aree controllate dai russi. Ciò costringerà l’esercito russo a dare la priorità alla difesa della propria catena di approvvigionamento e a privarli del tanto necessario rifornimento per le forze armate. Questo – secondo il ministero britannico – ridurrà la capacità della Russia di condurre operazioni offensive e ulteriori danni faranno ulteriormente abbassare il morale». Secondo fonti della difesa Usa, invece, l’Ucraina ha condotto “con successo” un attacco contro navi russe a Berdiansk. Non è chiaro tuttavia quale tipo di armi siano state utilizzate nell’attacco.\n', '1.45 – Biden incontra le truppe Nato\n', 'Il presidente degli Stati\n', 'Uniti Joe Biden incontrerà alle 16 a Rzeszów, in Polonia, le truppe\n', 'Usa stanziate a difesa del fianco orientale della Nato. In serata\n', 'Biden partirà invece alla volta di Varsavia, dove domani avrà un\n', 'colloquio con il presidente polacco Andrzej Duda che lo accoglierà\n', 'anche al suo arrivo a Rzeszów. Prima di partire per la Polonia, il\n', 'presidente americano ospiterà presso la missione Usa a Bruxelles la\n', 'presidente della Commissione europea Ursula von der Leyen per un\n', 'incontro bilaterale a porta chiuse sulla situazione in Ucraina. Al\n', 'termine del colloquio Biden e von der Leyen rilasceranno un\n', 'comunicato stampa congiunto.\n', '1.05 – Il Regno Unito: altre armi all’Ucraina\n', 'Il premier britannico Boris Johnson annuncerà oggi che il Regno Unito fornirà all’Ucraina altri 6.000 missili. Durante gli incontri dei leader della Nato e del G7 a Bruxelles, Johnson – aggiunge la rete britannica – svelerà anche un finanziamento di 25 milioni di sterline (quasi 30 milioni di euro) per aiutare a pagare i soldati e i piloti ucraini. La nuova fornitura militare si aggiunge ai circa 4.000 missili già dati dal Regno Unito alle forze ucraine. L’ultimo finanziamento si somma invece ai 400 milioni di sterline (circa 480 milioni di euro) già impegnati in aiuti umanitari ed economici per Kiev.']"
132,news-938405,Dentro il teatro di Mariupol: le immagini dell’interno dell’edificio distrutto dai bombardamenti – Il video,https://www.open.online/2022/03/25/ucraina-mariupol-teatro-interno-video,2022-03-25 20:48:00,"['Dentro il teatro di Mariupol: le immagini dell’interno dell’edificio distrutto dai bombardamenti – Il video\n', '\n', 'Nel filmato si sente una voce affermare che «il missile ha colpito proprio il centro del teatro»\n', 'Un video inedito mostra le immagini del teatro di Mariupol dall’interno a seguito del bombardamento russo avvenuto il 16 marzo. Nel filmato si vedono i civili che scendono dalle scale per uscire dall’edificio distrutto, detriti sul pavimento e buchi nei muri. Si sente una voce maschile affermare «il missile ha colpito proprio il centro del teatro». Il teatro era uno dei principali rifugi della città e, secondo quanto riportato dalla Cnn che cita un consigliere del sindaco, sarebbero 300 le persone rimaste uccise nell’attacco.']"
133,news-938617,"Consiglio Europeo, slitta l’accordo sul tetto del prezzo del gas. Draghi: «Parlerò con Putin. Non temiamo un taglio alle forniture» – Il video",https://www.open.online/2022/03/25/consiglio-europeo-draghi-gas-putin,2022-03-25 20:13:00,"['Consiglio Europeo, slitta l’accordo sul tetto del prezzo del gas. Draghi: «Parlerò con Putin. Non temiamo un taglio alle forniture» – Il video\n', '\n', 'Il presidente del Consiglio in conferenza stampa: «A maggio una proposta per slegare i prezzi di gas ed energia elettrica»\n', '«Noi stiamo cercando la pace, io la sto cercando, veramente, gli altri leader europei, francesi e tedeschi in particolare, la stanno cercando. Hanno avuto, e avrò anche io, colloqui con\xa0Putin. Questa è la prima importante cosa da tenere a mente: non siamo in guerra perché si segue un destino bellico, si vuole la pace, innanzitutto». Così il premier Mario Draghi dopo il Consiglio europeo a Bruxelles. Il tema affrontato specificamente durante il Consiglio Ue è stato però principalmente quello dell’energia, «ma si è parlato anche di Covid, dell’atteggiamento dell’Ue nei confronti dell’Ucraina» e di altri temi. Innanzitutto, tra i 27 non si è trovato l’accordo sul tetto del prezzo del gas e sullo scorporo del prezzo dell’energia elettrica da quello del gas. Malgrado il mancato accordo finale, in conferenza stampa, il premier italiano ha comunque assicurato che «sono stati fatti passi avanti». \n', 'L’Italia infatti, assieme a Spagna, Grecia e Portogallo, ha tentato di far inserire questa risoluzione tra le conclusioni del vertice, mentre altri Paesi, tra cui Germania e Olanda, hanno invece fatto leva sulla necessità di mantenere le condizioni del mercato libero. Sul tema dell’approvvigionamento energetico, Draghi ha sottolineato che le differenze di vedute tra i diversi Paesi dipendono molto dalle rispettive fonti di approvvigionamento energetico, che variano da Stato a Stato. Alcuni dipendono dal carbone, dal petrolio e dal gas, tra cui l’Italia, altri da carbone e gas, e altri ancora che invece sono meno dipendenti da tali fonti perché dipendono dall’energia nucleare. Dunque, ha precisato il premier, «la discussione non è semplice, ma l’importante era riuscire a ottenere un risultato di questa discussione che non fosse divisiva, e in un certo senso siamo stati soddisfatti».\n', 'Draghi: «Discussione rinviata a maggio, nel frattempo non temiamo tagli alle forniture»\n', 'Concretamente, si è infatti deciso che la Commissione discuterà tutte le opzioni con gli stakeholder, cioè le grandi compagnie petrolifere, elettriche e i distributori di energia. Successivamente Draghi ha annunciato che presto «ci sarà un Consiglio dei ministri dell’energia, e per maggio ci saranno delle proposte». In parallelo, in sede europea, si continuerà a discutere la «proposta della Commissione europea sulla possibilità di spacchettare la formazione del prezzo dell’energia elettrica da quello del gas, che è un altro aspetto per il quale bisogna aspettare un rapporto del regolatore europeo». Inoltre sono stati fatti passi avanti invece sul tema degli acquisti congiunti di gas e sugli stoccaggi comuni, ma al momento non è in discussione lo stop alle importazioni di gas e petrolio da Mosca. La misura infatti, così come rimarcato dal cancelliere tedesco\xa0Olaf Scholz, manderebbe l’Europa in recessione. Tutti i 27 leader si sono trovati d’accordo sul rifiutare la condizione posta dal Cremlino di pagare le forniture in rubli, perché questa opzione rappresenterebbe «una violazione del contratto» e che, in qualsiasi caso, «non si teme un taglio delle forniture». \n', 'L’acquisto di due nuovi rigassificatori per l’Italia\n', 'Quanto alla fornitura di 15 miliardi di metri cubi di gas liquido dagli Stati Uniti all’Europa, il premier Draghi ha dichiarato: «In Italia oggi abbiamo in funzione tre rigassificatori. La disposizione del ministro Cingolani alla Snam è ora di acquistare altri due rigassificatori galleggianti, non sul terreno e contiamo di essere in grado di assorbire la nostra quota dagli Stati Uniti». E il premier ha specificato: «Le speranze di una diversificazione rapida ci sono. Si ha la sensazione che i progressi saranno significativi e molto rapidi per le prime quantità, e a mano a mano diventerà sempre più difficile. Ma c’è un senso di collaborazione per cui i progressi saranno molto rapidi ed entro un paio di settimane saremo in grado di presentare al Paese un piano di diversificazione dettagliato».']"
134,news-938509,Liberati i marinai ucraini di Snake Island: il «vaffa» ai russi che li attaccavano era diventato virale – Il video,https://www.open.online/2022/03/25/ucraina-liberati-marinai-snake-island-video,2022-03-25 19:02:00,"['Liberati i marinai ucraini di Snake Island: il «vaffa» ai russi che li attaccavano era diventato virale – Il video\n', '\n', 'A un mese dall’inizio dell’invasione russa dell’Ucraina, Kiev ha confermato il loro rilascio, nell’ambito di uno scambio di prigionieri\n', 'I marinai ucraini che difesero la strategica Snake Island, sfidando l’offensiva dell’esercito russo, sono stati liberati nel primo scambio di prigionieri concordato con Mosca dall’inizio della guerra. I 19 marinai di Snake Island, sul Mar Nero, erano diventati noti in tutto il mondo per la loro resistenza e per la reazione che avevano avuto dinanzi all’ultimatum russo di deporre le armi ed arrendersi. «Go f**k yourself», era stata la risposta ai russi, diventata poi virale sui social. Inizialmente si pensava che i marinai ucraini fossero stati uccisi, ma successivamente è stato confermato che erano stati fatti prigionieri da Mosca. A un mese dall’inizio dell’invasione russa dell’Ucraina, Kiev ha confermato il loro rilascio, nell’ambito di uno scambio di prigionieri in cui l’Ucraina ha rilasciato 11 marinai russi.']"
135,news-938419,La furia di un soldato russo contro il suo comandante: «Lo ha ucciso sotto un carro armato» – Il video,https://www.open.online/2022/03/25/ucraina-comandante-russo-travolto-soldato-carro-armato-video,2022-03-25 17:57:00,"['La furia di un soldato russo contro il suo comandante: «Lo ha ucciso sotto un carro armato» – Il video\n', '\n', 'La rabbia del soldato sarebbe scoppiata per la gravi perdite subite dalla sua unità. Sarebbero almeno 700 gli uomini morti e feriti nel suo battaglione\n', 'Un comandante russo sarebbe stato ferito gravemente da uno dei suoi soldati che lo avrebbe investito con un carro armato. Secondo il reporter ucraino Roman Tsymbaliuk, il soldato avrebbe travolto il comandante della 37ma brigata , il colonnello Yuri Medvedev, in un gesto d’ira per le gravi perdite subite dalla sua unità. Il Guardian cita fonti di intelligence occidentali secondo cui l’ufficiale sarebbe morto per le gravi ferite riportate alle gambe. L’ufficiale era stato portato in uno ospedale in Bielorussia dove però sarebbe morto. Secondo le stime del giornalista ucraino Tsymbaliuk, il battaglione del soldato autore del gesto contro il suo comandante avrebbe già perso circa 750 uomini tra morti e feriti, circa la metà dei 1500 che lo componevano. ']"
136,news-938233,La foto del bambino «sopravvissuto al bombardamento del suo asilo» nel Donbass è di un video musicale,https://www.open.online/2022/03/25/foto-bambino-sopravvissuto-bombardamento-asilo-donbass-fake,2022-03-25 17:54:00,"['La foto del bambino «sopravvissuto al bombardamento del suo asilo» nel Donbass è di un video musicale\n', '\n', 'Dopo la foto della bambina che piange, tratta da un film ambientato nel 1941, anche un’altra foto simbolo usata contro l’Ucraina proviene da una messinscena (musicale)\n', '«Questa foto nel 2014 fece il giro del mondo, era un bambino del Donbass sopravvissuto al bombardamento del suo asilo, da parte degli aerei di Kiev» recita il meme che circola online tra i contestatori del Governo ucraino. C’è chi, condividendola, non concepisce il fatto che non siano state date sanzioni a Zelensky come oggi avviene con Putin a seguito dell’invasione dell’Ucraina. La foto, in realtà, è una messinscena e ricorda in qualche modo una foto precedente tratta da un film ambientato nel 1941 (ne parliamo qui).\n', 'Analisi\n', 'Ecco il testo completo che accompagna il meme:\n', 'Questa foto nel 2014 fece il giro del mondo, era un bambino del Donbass sopravvissuto al bombardamento del suo asilo, da parte degli aerei di Kiev. La mattanza non si concluse, da otto lunghi anni le popolazioni russofone di Donesk e Lugansk sono vittime di continui assalti delle truppe dichiaratamente neonaziste ucraine. In tutti questi anni non si è visto un solo politico o giornalista italiano condannare questa atrocità. Siamo ignobili ipocriti.\n', 'A smentire la veridicità della foto sono stati, nel lontano 2015, i colleghi ucraini di StopFake. Lo scatto era diventato particolarmente popolare nelle aree filorusse, diffuso anche dalle televisioni di Mosca nel settembre del 2015.\n', 'In realtà, il bambino non è un sopravvissuto a un bombardamento di un asilo da parte degli aerei ucraini, ma il protagonista di un video musicale dal titolo «Angel: A Song about the Children of Donbas». Eccolo, al minuto 0:41 all’interno di una stanza:\n', 'Ecco, invece, il fotogramma della foto diffusa online (minuto 0:51):\n', 'Dan Levi, autore del video, pubblica il 17 agosto 2015 un post dove racconta la sua esperienza in un gruppo VK (social network russo) che aveva diffuso i fotogrammi delle riprese riportando informazioni false, scatenando l’odio da parte dei filorussi. Dan era intervenuto per contestare la descrizione fornita dagli admin, ma l’unico risultato ottenuto è stata l’esclusione del gruppo.\n', 'Conclusioni\n', 'Come è accaduto con un’altra foto simbolo utilizzata per raccontare il conflitto nel Donbass, anche questa immagine risulta totalmente decontestualizzata e utilizzata dalla propaganda filorussa contro l’Ucraina.']"
137,news-938363,"Ucraina, anche gli eSports si ribellano. I russi di Team Spirit lasciano il Paese: Putin li aveva elogiati pubblicamente",https://www.open.online/2022/03/25/ucraina-russia-esports-vs-putin,2022-03-25 17:35:00,"['Ucraina, anche gli eSports si ribellano. I russi di Team Spirit lasciano il Paese: Putin li aveva elogiati pubblicamente\n', '\n', 'La società ha deciso di trasferirsi in Serbia. Il 4 marzo i suoi giocatori avevano esibito una maglietta con la scritta «Peace»\n', 'La società di eSports Team Spirit, con sede a Mosca, ha deciso di lasciare la Russia a causa della guerra in Ucraina. Team Spirit, annunciando che sposterà la propria sede in Serbia, ha spiegato attraverso i propri canali social che, alla base della scelta, c’è «l’attuale situazione tra Russia e Ucraina, da dove provengono molti dei nostri giocatori e dipendenti. Date le circostanze, sia pratiche che etiche, la decisione di trasferirsi sembra l’unica giusta». L’anno scorso, il presidente russo Vladimir Putin si era congratulato personalmente con Team Spirit per i suoi successi. Il 4 marzo scorso, in occasione di un torneo, i componenti della squadra si erano presentati sul palco con le magliette che recavano la scritta «Peace». Negli ultimi giorni, alcune competizioni di eSports hanno preso provvedimenti contro società che hanno legami con il governo russo. I Gambit Gaming e i Virtus Pro sono stati inizialmente esclusi, prima che venisse deciso che la misura si applica solo ai club. Ai giocatori è dunque consentito di partecipare ma soltanto sotto un nome nuovo.']"
138,news-938295,"De Luca al Parlamento: «Ridurre a 4 mesi le adozioni dei bambini ucraini. Centinaia già in Campania, molti sono orfani» – Il video",https://www.open.online/2022/03/25/guerra-ucraina-de-luca-tempi-brevi-adozioni-orfani-video,2022-03-25 16:02:00,"['De Luca al Parlamento: «Ridurre a 4 mesi le adozioni dei bambini ucraini. Centinaia già in Campania, molti sono orfani» – Il video\n', '\n', 'La Regione Campania potrebbe far partire presto una proposta di legge per ridurre i tempi di adozione dei bambini ucraini in fuga dalla guerra. Il governatore Vincenzo De Luca ha annunciato l’iniziativa nella sua consueta diretta su Facebook, spiegando che in Campania: «Stanno arrivando centinaia di bambini ucraini, molti sono orfani. Abbiamo migliaia di famiglie che da anni si battono per poter adottare un bimbo». L’idea di De Luca è di proporre al Parlamento di accorciare i tempi per le adozioni a quattro mesi, a fronte invece di procedure che ancora oggi richiedono diversi mesi, se non anni. ']"
139,news-938175,Galli mette in guardia: «L’addio al Green pass dà ragione ai No vax. Pandemia finita? Ci illudiamo perché in tv ora si parla di guerra»,https://www.open.online/2022/03/25/covid-19-galli-vs-fine-pandemia-abolizione-green-pass,2022-03-25 14:57:00,"['Galli mette in guardia: «L’addio al Green pass dà ragione ai No vax. Pandemia finita? Ci illudiamo perché in tv ora si parla di guerra»\n', '\n', 'L’infettivologo ora in pensione avverte sui rischi legati all’aumento dei casi in corso in tutta Europa. Contagi che in realtà sarebbero più alti di quelli conosciuti\n', 'É ancora presto per ritenersi al sicuro dal Covid-19: questo è il messaggio che emerge dall’intervista che Massimo Galli, ordinario fuori ruolo di malattie infettive all’Università Statale di Milano, ha rilasciato all’ANSA. «Non solo aumentano i casi di Covid-19 in Italia ma sono molti più di quanto ufficialmente traspare», sostiene Galli, che ha spiegato come ci sia una netta differenza tra i casi registrati e quelli reali, dove i secondi sarebbero nettamente superiori ai primi. L’infettivologo ha poi ricordato come le varianti Omicron 1 e 2 siano più contagiose, anche per chi è guarito da altre varianti, e che pertanto faremmo meglio a «tenerci ben stretto il Green pass». A sostegno di questa tesi, il medico e docente italiano cita il caso tedesco: nelle ultime quattro settimane, infatti, l’Italia ha registrato 1.5 milioni di casi, 3.5 milioni in meno rispetto a quelli in Germania. Eppure, noi abbiamo registrato solo 500 decessi in meno dei tedeschi, che ha calcolato 5mila morti: «questo significa che i casi reali nel nostro Paese sono molti di più dei dichiarati. E ciò avviene perché ci sono molti che fanno il test a casa o che non si testano proprio, non registrando la propria positività», conclude Galli.\n', 'Pertanto, anche se la crescita dei casi in reparti di area medica o rianimazione appare più contenuta di quella che si era verificata nel corso delle precedenti ondate, è presto per tirare un sospiro di sollievo: permane infatti «qualche segnale di crescita. E resta il fatto che, se i casi continuano a aumentare il denominatore si amplia, quindi anche i ricoverati». Non bisogna dunque togliere improvvisamente il tema dai media, anche se la guerra in Ucraina ha distolto l’attenzione del pubblico dalla questione pandemica: «La guerra in Ucraina ha tolto il tema pandemia dai media e i segnali dati, un po’ da tutti i governi, è stato quello di voltare pagina. Ma se si guardano i numeri di tutta Europa, questa comunicazione non è corretta». Riguardo l’abolizione del Green pass, l’infettivologo ha dichiarato chiaramente di non essere d’accordo: «Non la trovo accettabile. Così si dà ragione a quelli che non si sono vaccinati».']"
140,news-938137,Zelensky a muso duro con Orbán: «Guarda quelle scarpe sul Danubio: decidi da che parte stare» – Il video,https://www.open.online/2022/03/25/consiglio-ue-zelensky-vs-orban-video,2022-03-25 14:20:00,"['Zelensky a muso duro con Orbán: «Guarda quelle scarpe sul Danubio: decidi da che parte stare» – Il video\n', '\n', 'Il presidente dell’Ungheria ha spiegato che non è disposto ad allargare le sanzioni al comparto energia: «È inaccettabile, sarebbe una scelta contraria agli interessi del popolo ungherese»\n', 'Le Scarpe sulla riva del Danubio sono una delle sculture più note di Budapest, in Ungheria. Create dal regista Can Togay insieme allo scultore Gyula Pauer sono state inaugurate nell’aprile del 2005. Sono un’opera dedicata all’Olocausto e si riferiscono a uno dei massacri che hanno segnato la storia di Budapest in cui i cittadini ebrei sono stati uccisi e gettati nelle acque del Danubio. È a questo monumento che ha fatto riferimento il presidente ucraino Volodymyr Zelensky quando si è rivolto a Viktor Orbán durante un discorso ai leader del Consiglio Ue: «Ascolta, Viktor. Per favore, guarda quelle scarpe. E vedrai come le uccisioni di massa possono ripetersi nel mondo di oggi. Ed è quello che sta facendo la Russia oggi. Non c’è tempo per esitare, è tempo di decidere. Voglio fermarmi qui ed essere onesto. Una volta per tutte. Devi decidere tu stesso con chi stare». A riportare le parole di Zelensky è il Daily News Hungary. \n', 'Il ministro degli Esteri ungherese Péter Futsal Szijjártó ha spiegato nei giorni scorsi che sul terreno dell’Ungheria non passeranno armamenti: «Il transito delle armi comportava il rischio di trasformare l’Ungheria in un obiettivo militare e ci rifiutiamo di mettere in pericolo la vita e l’incolumità del popolo ungherese. Dobbiamo stare fuori da questa guerra». Alla richiesta di Zelensky di estendere le sanzioni contro la Russia anche dal punto di vista energetico, Orban ha risposto: «È inaccettabile, contraria agli interessi del popolo ungherese. L’85 per cento del gas e più del 60 per cento del petrolio in Ungheria provengono dalla Russia. In questo modo saremmo noi a pagare il prezzo della guerra».']"
141,news-938139,Agli italiani vietato combattere in Ucraina? L’avvocato di Giulia Schiff: «Non è una mercenaria: perché non è punibile in Italia»,https://www.open.online/2022/03/25/guerra-ucraina-giulia-schiff-avvocato-vs-farnesina,2022-03-25 13:40:00,"['Agli italiani vietato combattere in Ucraina? L’avvocato di Giulia Schiff: «Non è una mercenaria: perché non è punibile in Italia»\n', '\n', 'Il caso dell’ex pilota dell’aeronautica militare italiana aveva spinto il ministero degli Esteri a lanciare un richiamo per gli italiani intenzionati a combattere per Kiev. La legge italiana però punirebbe chi organizza il reclutamento e non chi partecipa, dice l’avvocato di Schiff\n', 'Giulia Schiff non è una mercenaria e quindi non dovrebbe essere punita dalla legge italiana. Ne è sicuro l’avvocato dell’ex pilota dell’Aeronautica militare italiana, dopo che la Farnesina aveva diffuso un richiamo per chi avesse avuto intenzione di partecipare al conflitto in Ucraina dall’Italia. La vicenda della pilota raccontata dal programma di Italia 1 Le Iene e ripresa da diversi media italiani aveva spinto la Farnesina a chiarire che: «tali condotte possono essere considerate penalmente rilevanti ai sensi della normativa vigente». Ma secondo l’avvocato di Schiff, Massimiliano Strampelli, l’ex pilota dell’aeronautica, espulsa dopo aver denunciato casi di nonnismo, non rientra nei casi citati dagli articoli 244 e 288 del codice penale, cioè quelli dei mercenari e di: «reclutamento non autorizzato nello Stato italiano». Proprio in quest’ultimo caso, spiega Strampelli, a essere puniti dovrebbero essere gli organizzatori del reclutamento. E nel caso di Schiff sarebbe il governo ucraino, visto che l’ex pilota dell’aeronautica ha deciso di combattere come volontaria nelle Forze speciali della Legione internazionale in Ucraina.']"
142,news-938055,Giornalista fa irruzione nel Tg ucraino per dire a Zelensky di dimettersi? No! Video alterato,https://www.open.online/2022/03/25/giornalista-fa-irruzione-nel-tg-ucraino-per-dire-a-zelensky-di-dimettersi-no-video-alterato,2022-03-25 13:08:00,"['Giornalista fa irruzione nel Tg ucraino per dire a Zelensky di dimettersi? No! Video alterato\n', '\n', 'La clip è diventata virale e molti si sono preoccupati per il destino della ragazza. Ma è una bufala\n', 'Una donna irrompe in una trasmissione televisiva ucraina, brandendo un cartello con la scritta: «Zelensky dimettiti, smettila di drogarti e torna a fare l’attore». Un gesto che ricorda quello della giornalista Marina Ovsyannikova, la dipendente di Channel One che poco più di una settimana fa aveva interrotto una trasmissione in diretta sulla tv di stato russa sventolando un cartello con la scritta: «No alla guerra, fermate la guerra». La sua “emulatrice” in Ucraina, nel video che sta circolando online negli ultimi giorni, viene trasportata via di peso, eppure i conduttori del Tg dove sarebbe piombata rimangono impassibili. Una dimostrazione di imperturbabile professionalità? No, semplicemente la clip non è altro che un montaggio.\n', 'Per chi ha fretta:\n', 'Analisi\n', 'Oltre al video, circola anche uno screenshot come quello condiviso nel gruppo Facebook Italiani di Russia: «Ессо la risposta al tg ucraino: ” Zelenski arrenditi! Smettiti con la droga e ritorna sul palcoscenico”».\n', 'Le autorità ucraine e i maggiori gruppi mediatici del Paese, come l’emittente Ucraina24 , hanno lanciato lo scorso marzo un progetto dal nome FREEDOM, con l’obiettivo di raccontare ciò che sta accadendo in Ucraina ai cittadini russi. Il programma, attivo 24 ore su 24 e 7 giorni su 7, ospita infatti «i principali giornalisti ucraini e quelli russi che non sono riusciti a lavorare nel loro paese». Secondo quanto scrive Channel24, il progetto è stato lanciato con il sostegno del Presidente dell’Ucraina Volodymyr Zelensky.\n', 'É proprio il set di questo programma che è stato usato da un’utente su TikTok per montare il video-bufala diventato virale. Il suo nome sul social è Olga Stiffler, conta su 31.2k follower ed è riuscita a raccogliere 1.6 milioni di visualizzazioni sul video incriminato. Come apprendiamo dal suo profilo, è appassionata di green screen: in altri post, per esempio, la vediamo passeggiare al fianco di Zelensky o alla finta conduzione di un telegiornale.\n', 'Se questo tuttavia non dovesse bastare a provare che la storia condivisa da alcuni utenti sui social non è mai avvenuta, possiamo risalire al servizio realmente andato in onda sui media ucraini e vedere come l’estratto estrapolato per il montaggio della scena si sia in realtà svolto senza interruzioni di sorta. Il servizio è visualizzabile a questo link, dal minuto 42.40.\n', 'Conclusioni\n', 'Il video che mostra una ragazza interrompere la messa in onda di un Tg ucraino con un cartello che incita Zelensky a dimettersi e a tornare a fare l’attore è semplicemente frutto di un montaggio. La vicenda non è realmente accaduta: la protagonista della clip non è un’eroina pronta a immolarsi per la libertà di parola, ma un’appassionata di tecniche di sovrapposizione video.']"
143,news-938061,"Soldi russi per l’interrogazione leghista, il Carroccio nega: «Mai preso un centesimo. Chiederemo 1 milione di euro per gli orfani di guerra ucraini»",https://www.open.online/2022/03/25/interrogazione-lega-soldi-russia-maxirisarcimento,2022-03-25 12:22:00,"['Soldi russi per l’interrogazione leghista, il Carroccio nega: «Mai preso un centesimo. Chiederemo 1 milione di euro per gli orfani di guerra ucraini»\n', '\n', 'Il partito di Matteo Salvini ha intenzione di valutare una querela contro gli autori delle inchieste sui presunti pagamenti russi dietro un’interrogazione sulle sanzioni contro Mosca dopo l’invasione della Crimea. Il maxirisarcimento sarà devoluto agli orfani del conflitto ucraino, assicurano dal Carroccio\n', 'Le rivelazioni emerse dalle inchieste de l’Espresso e La Stampa sui pagamenti per la Lega da parte di un oligarca russo vicino a Vladimir Putin sono «inaccettabili falsità» dice l’ufficio stampa del Carroccio. Il partito di Matteo Salvini contrattacca ricordando come in particolare il settimanale: «per anni ha diffuso come supplemento mensile “Russia oggi”», mentre il senatore Paolo Tosato, autore dell’interrogazione parlamentare sulle sanzioni contro Mosca per l’invasione della Crimea: «non ha mai preso un centesimo da Mosca, né ha assecondato richieste dal Cremlino». Tosato, spiega la nota leghista: «non è mai stato in Russia in vita sua, aveva presentato un’interrogazione al governo, cioè una semplice domanda, con l’obiettivo di ricevere assicurazioni sulle esportazioni italiane (e in particolare del suo Veneto) verso Est». Con la smentita, la Lega rilancia l’annuncio di aver dato mandato ai suoi legali per valutare una querela contro gli autori delle inchieste: «Tosato e la Lega chiederanno un milione di risarcimento danni a testa: la cifra sarà interamente devoluta agli orfani di guerra ucraini». ']"
144,news-937895,"L’ambasciatore russo: «La guerra in Ucraina? Prima finisce, meglio è. Preoccupati per le armi italiane» – Il video",https://www.open.online/2022/03/25/guerra-ucraina-ambasciatore-russia-armi-italia,2022-03-25 09:48:00,"['L’ambasciatore russo: «La guerra in Ucraina? Prima finisce, meglio è. Preoccupati per le armi italiane» – Il video\n', '\n', 'Sergey Razov in procura per presentare una querela contro La Stampa: «Mordere la mano che aiuta non vi fa onore»\n', 'L’ambasciatore della Russia in Italia Sergey Razov ha convocato una conferenza stampa per oggi in procura a piazzale Clodio, dove si è recato per depositare un esposto per istigazione a delinquere e apologia di reato per alcuni articoli comparsi sul quotidiano La Stampa. Sulla guerra in Ucraina, Razov ha detto che «prima finisce meglio è», aggiungendo che sono in corso colloqui con Kiev «e speriamo in esiti positivi». Secondo la feluca non c’è «nessuna minaccia sul nucleare da parte di Mosca, ma riflessioni di scenari possibili in caso di minacce per la sicurezza della Federazione Russa. La cosa che ci preoccupa è che gli armamenti italiani saranno usati per uccidere cittadini russi. Voglio ricordare decisione che la decisione è stata presa quando è iniziata la prima tappa delle trattative: i fucili vengono distribuiti non solo tra i militari, ma anche tra i cittadini e non si capisce come e quando saranno usati». \n', 'L’ambasciatore si è detto dispiaciuto per la rovina dei rapporti con l’Italia: «Lavoro in Italia da 8 anni e ho lavorato con Renzi, Conte, Letta e adesso Draghi. Abbiamo fatto di tutto per costruire ponti, rafforzare i rapporti in economica, cultura e altri campi. Con rammarico adesso tutto è stato rivoltato». Poi ha parlato della guerra, invitando i giornalisti a seguire i messaggi russi: «Dovreste seguire entrambi i messaggi e non solo quelli della parte ucraina. Ogni giorno leggo la stampa italiana e vedo ogni giorno alcune foto la provenienza delle quali è molto dubbiosa». Infine, sulla missione russa in Italia di marzo 2020 Razov ha detto che «mordere la mano che aiuta non vi fa onore». \n', 'Sulla querela presentata a piazzale Clodio l’ambasciatore ha spiegato che si riferisce a un articolo del 22 marzo scorso a firma di Domenico Quirico in cui si parlava della possibilità di uccidere il presidente russo: «Non c’è bisogno di dire che questo è fuori dall’etica e dalla morale e dalle regole del giornalismo. Nel codice penale della Repubblica italiana si prevede la responsabilità per l’istigazione a delinquere e l’apologia di reato. In precisa conformità alla legislazione italiana oggi mi sono recato in Procura per presentare una querela con la richiesta alle autorità italiane di esaminare obiettivamente questo caso. Confido della giustizia italiana», ha concluso. ']"
145,news-937827,«Un generale ucraino si è offerto come ostaggio per far evacuare i bambini da Mariupol»,https://www.open.online/2022/03/25/guerra-russia-ucraina-mariupol-generale-ostaggio-bambini,2022-03-25 08:49:00,"['«Un generale ucraino si è offerto come ostaggio per far evacuare i bambini da Mariupol»\n', '\n', 'La cittadina è sotto i bombardamenti dei russi e i corridoi umanitari non vengono consentiti da giorni \n', 'Il generale Vyacheslav Abroskin si è offerto come ostaggio alle truppe russe in cambio dell’evacuazione dei bambini da Mariupol. Lo scrive il sito Nexta su Twitter pubblicando uno scatto del militare. La cittadina è attualmente distrutta dai bombardamenti dei russi e secondo Human Rights Watch sono molti i cadaveri di civili nelle strade. Il sindaco della cittadina Vadym Boychenko ha detto che in migliaia vengono deportati dai russi. Intanto per oggi, per la prima volta dopo molto tempo, Mariupol compare tra i corridoi umanitari concordati tra Russia e Ucraina. ']"
146,news-937807,"Guerra in Ucraina, cosa sono e come funzionano le bombe al fosforo bianco",https://www.open.online/2022/03/25/guerra-russia-ucraina-bombe-fosforo-cosa-sono,2022-03-25 07:54:00,"['Guerra in Ucraina, cosa sono e come funzionano le bombe al fosforo bianco\n', '\n', ' In gergo sono chiamate WP, ovvero White Phosphorous. Il fosforo può avere effetti corrosivi sugli organi umani e penetra nella pelle\n', 'Ieri l’uso di armi al fosforo è stato denunciato da parte degli ucraini nella regione di Lugansk, con almeno quattro morti. Le bombe al fosforo sono ordigni basati sull’elemento chimico che si trova sotto forma di fosfato in alcune rocce. In gergo sono chiamate WP, ovvero White Phosphorous. Il fosforo può avere effetti corrosivi sugli organi umani e penetra nella pelle. È in grado di provocare ulcere letali. Ma può essere anche utilizzato per fabbricare ordigni fumogeni: l’esplosione in questo caso libera la sostanza provocando gli effetti letali su chi si trova nelle vicinanze. Le bombe al fosforo bianco hanno cominciato ad essere utilizzate durante la prima guerra mondiale, ma la loro “consacrazione” arrivò durante il secondo conflitto, quando la Germania le utilizzò per bombardare Londra e Varsavia. Anche gli inglesi le usarono per Dresda. Sono state successivamente utilizzate in Vietnam insieme al napalm. Le bombe al fosforo sono vietate dal 1980 e possono essere usate solo a scopo di illuminazione. La Russia ha aderito alla convenzione dell’Onu sulle bombe al fosforo nel 1982. Vengono di solito lanciate attraverso bombardamenti aerei o con missili terra-terra. Uccidono provocando ustioni: i tessuti che si bruciano vanno in necrosi e il fosforo riesce ad arrivare fino alle ossa. Negli anni sono stati segnalate molte circostanze in cui si sarebbero utilizzate le bombe al fosforo, ma – come ha spiegato Open – i video diffusi in Ucraina non mostrano il fumo denso tipico dell’uso quanto piuttosto tanti piccoli fuochi mentre cadono dal cielo. Per questo non è possibile per ora confermare l’uso delle armi al fosforo da parte dei russi in Ucraina. ']"
147,news-937797,La nave russa colpita e incendiata dagli ucraini a Berdyansk: «Colpiti obiettivi di alto valore» – Il video,https://www.open.online/2022/03/25/guerra-russa-ucraina-nave-russa-berdyansk-video,2022-03-25 07:19:00,"['La nave russa colpita e incendiata dagli ucraini a Berdyansk: «Colpiti obiettivi di alto valore» – Il video\n', '\n', 'Secondo l’intelligence britannica nelle ultime ore le forze ucraine hanno lanciato attacchi contro obiettivi di alto valore strategico nelle aree occupate dai russi \n', 'Ieri una nave russa che si trovava davanti al porto di Berdyansk in Ucraina è stata colpita da missili ucraini ed è andata a fuoco. Un raid missilistico nella notte ha distrutto la Orsk, una delle più grandi navi d’assalto anfibie della flotta russa, sul mar d’Azov. Un bombardamento che ha interrotto importanti rifornimenti militari per l’assedio di Mariupol, colpendo anche altre due navi nemiche. In questo filmato pubblicato su YouTube si mostrano le fiamme dalla nave. Secondo l’intelligence britannica nelle ultime ore le forze ucraine hanno lanciato attacchi contro obiettivi di alto valore strategico nelle aree occupate dai russi ed è probabile che continueranno a prendere di mira le risorse logistiche dei russi. Per Londra la strategia ucraina «costringerà l’esercito russo a dare la priorità alla difesa della propria catena di approvvigionamento», e questo «ridurrà la capacità della Russia di condurre operazioni offensive» e farà «diminuire il morale» dell’invasore.']"
148,news-937777,I volontari americani che combattono in Ucraina e “liberano” un villaggio alle porte di Kiev – Il video,https://www.open.online/2022/03/25/guerra-russia-ucraina-volontari-americani-video,2022-03-25 06:09:00,"['I volontari americani che combattono in Ucraina e “liberano” un villaggio alle porte di Kiev – Il video\n', '\n', 'Il villaggio era stato sotto il controllo dei russi per quasi un mese \n', 'In questo video pubblicato dal media Nexta su Twitter si vedono e si sentono alcuni cittadini americani che combattono in Ucraina. Il filmato è stato registrato in un villaggio alle porte di Kiev. Nell’audio si sente un uomo che dice: «Ecco un altro giorno in paradiso! Abbiamo un ragazzo a cui hanno sparato un paio d’ore fa, qui con me c’è il mio assistente con una mostrina degli Stati Uniti sulla spalla, abbiamo palazzi distrutti: c’è tutto ciò che serve per un’altra bellissima giornata». Nexta dice che il villaggio era stato sotto il controllo dei russi per quasi un mese. ']"
149,news-937761,"«Vi spiego perché noi del battaglione Azov veniamo chiamati nazisti, ma siamo solo nazionalisti ucraini»",https://www.open.online/2022/03/25/guerra-russia-ucraina-battaglione-azov-nazismo,2022-03-25 04:58:00,"['«Vi spiego perché noi del battaglione Azov veniamo chiamati nazisti, ma siamo solo nazionalisti ucraini»\n', '\n', 'Dmytro Kuharchuck, ex politico e veterano del Donbass, comandante del secondo battaglione: «Tra noi anche russi, bielorussi, inglesi e francesi»\n', 'Dmytro Kuharchuck, 31 anni, ex politico e veterano del Donbass, è il comandante del secondo battaglione del Reggimento Azov presente a Kiev. Oggi rilascia un’intervista a Repubblica per difendersi dall’accusa di “nazismo” che gli arriva dalla Russia. «Le accuse? C’è una ragione. L’Azov ha sempre detto che l’Ucraina si doveva preparare alla grande guerra contro la Russia, perché prima o poi ci avrebbe attaccato. I nostri politici però non ci credevano, la nostra posizione per loro era sconveniente. Ecco perché ci hanno affibbiato l’immagine di estremisti nazisti». Per Kuharchuck le foto con le svastiche del battaglione Azov non significano molto: «Gente del genere si trova anche nella polizia, nella Guardia nazionale e in diversi gruppi sociali. Noi ne avevamo una piccola percentuale, ora non più. Il nazismo è lontanissimo da me. La nostra posizione ufficiale, come Azov, è un’altra: siamo nazionalisti ucraini», sostiene con l’inviato del quotidiano Fabio Tonacci. Al quale poi spiega da quali nazionalità è composto il battaglione: «Abbiamo anche russi, bielorussi, georgiani, croati, americani, inglesi, francesi. A Mariupol, nel 2014, avevamo un italiano. Nessuno di noi è pagato, siamo volontari». Le armi le fornisce «la difesa territoriale di Kiev, quindi il sindaco Klytschko». E tra loro ci sono anche russi: «Anni fa a Mariupol erano 50. Non combattono solo per l’Ucraina, ma per il concetto più ampio di libertà: la Russia è la negazione della libertà, l’Ucraina, invece, ne è il sinonimo». ']"
150,news-937751,"Zelensky: «Sanzioni alla Russia? Grazie, ma arrivano tardi. I militari russi uccidono i giornalisti» – Il video",https://www.open.online/2022/03/25/guerra-russia-ucraina-zelensky-sanzioni-video,2022-03-25 04:33:00,"['Zelensky: «Sanzioni alla Russia? Grazie, ma arrivano tardi. I militari russi uccidono i giornalisti» – Il video\n', '\n', 'Il presidente: la Russia ha già distrutto 230 scuole e 155 asili e ucciso 128 bambini \n', 'Il presidente dell’Ucraina Volodymyr Zelensky ha ringraziato i membri del Consiglio europeo per aver imposto sanzioni alla Russia, aggiungendo però che è stato fatto «un po’ tardi». In un messaggio pubblicato su Facebook Zelensky ha affermato che se le sanzioni fossero state preventive ci sarebbe stata una possibilità che la Russia non entrasse in guerra. «Avete bloccato il Nord Stream 2. Ve ne siamo grati. Ma è stato fatto un po’ tardi. Perché se fosse stato fatto in tempo, la Russia non avrebbe creato una crisi del gas. Almeno ci sarebbe stata una possibilità», ha detto il presidente ucraino. Zelensky ha escluso dai suoi ringraziamenti l’Ungheria, invitando il primo ministro Viktor Orban a «prendere una decisione» sui suoi rapporti con la Russia. «Esiti a decidere se imporre sanzioni o no? Esiti a decidere se far passare le armi o no? Esiti a decidere se commerciare con la Russia o no? Non c’è tempo per esitare. È tempo di decidere», ha detto Zelensky. Che alla fine è andato all’attacco dell’esercito di Mosca: «I militari russi sanno cosa sia la dignità, cosa sia la coscienza; non capiscono perché apprezziamo così tanto la nostra libertà». Zelensky ha poi affermato che la Russia ha già distrutto 230 scuole e 155 asili e ucciso 128 bambini in Ucraina. «Città intere e villaggi sono in cenere: non rimane nulla – ha detto -. I militari russi uccidono i giornalisti, anche se hanno visto la scritta ‘Press’ su di loro. Potrebbe non essergli stato insegnato a leggere, ma solo a uccidere».']"
151,news-933635,"Ucraina, l’Onu approva la risoluzione per stop alla guerra: la Cina si astiene. Kiev: «400 mila portati in Russia: non sappiamo che fine fanno»",https://www.open.online/2022/03/24/guerra-ucraina-24-marzo,2022-03-24 23:58:00,"['Ucraina, l’Onu approva la risoluzione per stop alla guerra: la Cina si astiene. Kiev: «400 mila portati in Russia: non sappiamo che fine fanno»\n', '\n', 'Passa alle Nazioni unite la risoluzione che chiede alla Russia la fine del conflitto in Ucraina. Solo quattro Paesi votano contro assieme a Mosca. Nella giornata di vertici a Bruxelles, la Nato annuncia nuovi rifornimenti militari per Kiev\n', 'È passato un mese da quando è cominciata la guerra\xa0tra Russia e Ucraina. Il presidente Volodymyr Zelensky ha chiesto in un appello di manifestare in tutto il mondo contro la Russia. Nel giorno del vertice Nato, Kiev chiede all’Occidente di inviare armi offensive come mezzo di deterrenza. Il Regno Unito consegnerà altri 6 mila missili. In due o tre giorni arriveranno anche le armi dagli Usa. Il presidente Usa Joe Biden, intanto, chiede all’Europa di andare avanti con le sanzioni sull’energia contro Mosca, ma l’Ue è divisa. La Germania frena. Gli Usa valuteranno i modi per aumentare le forniture di gas naturale liquefatto all’Europa nelle prossime settimane.\n', '23.58 – Nucleare, Usa: «Nuove sanzioni in Corea del Nord, Cina e Russia»\n', 'Sulla base della misura che autorizza gli Stati Uniti a imporre sanzioni all’estero per attività di proliferazione, la Casa Bianca ha annunciato nuove restrizioni nei confronti di sei tra enti e individui in Russia, Corea del Nord e Cina, ai sensi dell’Iran, North Korea, and Syria Nonproliferation Act. Ad annunciarlo è stato lo stesso dipartimento di Stato americano in una nota. Le misure, si legge nel comunicato, fanno parti degli sforzi degli Usa per ostacolare la Corea del Nord nel suo programma missilistico ed evidenziano il ruolo negativo che la Russia svolge sulla scena mondiale nel portare avanti programmi che suscitano preoccupazione. «Continueremo a lavorare per ostacolare questi programmi e utilizzare le nostre sanzioni», secondo cui le sanzioni annunciate oggi resteranno in vigore per due anni.\n', '23.15 – Da Ue e Usa oltre 1,5 miliardi di euro in aiuti umanitari \n', 'Europa e Stati Uniti forniranno in tutto oltre 1,5 miliardi di euro in assistenza umanitaria all’Ucraina. Lo fanno sapere la presidente della Commissione europea, Ursula von der Leyen, e il presidente degli Usa, Joe Biden, in una dichiarazione congiunta a margine del vertice europeo. «Continueremo a mobilitare e coordinare aiuti umanitari significativi per sostenere le persone in Ucraina, chi è stato costretto a fuggire e chi è stato colpito dal grave impatto che la guerra russa sta causando in tutto il mondo. Ciò include oltre 1 miliardo di dollari in assistenza umanitaria da parte degli Usa e 550 milioni di euro dall’Ue», scrivono.\n', '20.30 – Metsola: «Il posto dell’Ucraina è nell’Ue»\n', '«Il posto dell’Ucraina è in Europa» dice la presidente del Parlamento europeo Roberta Metsola ai microfoni del Tg5, a margine del Consiglio europeo ancora in corso in cui è ospite anche il presidente americano Joe Biden. L’ingresso di Kiev nell’Ue però dovrà seguire tutte le procedure, chiarisce Metsola. La candidatura ucraina è stata accettata come «segnale di speranza» oltre che per «spingere il processo di ingresso», ha spiegato la presidente dell’Europarlamento, secondo cui è questo il momento di agire con la creazione di un coordinamento militare dei Paesi europei. Al vertice Ue, Metsola ha elogiato gli sforzi di Italia e Grecia: «nel promettere di ricostruire teatri e ospedali a Mariupol». Gesti che: «non solo danno risultati tangibili, ma danno speranza. La speranza è ciò che l’Ucraina ha bisogno». Proprio sulla ricostruzione dell’Ucraina, Metsola è convinta che l’Ue può assumere un ruolo di guida, con la creazione di un Fondo speciale di solidarietà. \n', '16.49 – L’Onu approva la risoluzione umanitaria dell’Occidente\n', '140 sì, 5 no e 38 Paesi astenuti. Questo il risultato della risoluzione proposta dagli occidentali all’Assemblea generale dell’Onu sulla situazione umanitaria in Ucraina. Nello specifico, nella risoluzione si chiede «l’immediata cessazione delle ostilità da parte della Russia, in particolare di eventuali attacchi contro civili» oltre all’accesso umanitario e alla protezione dei civili, del personale medico, dei giornalisti e degli operatori umanitari. A votare contro la risoluzione sono stati Russia, Siria, Bielorussia, Eritrea, Nord Corea (che poi sono gli stessi Paesi che hanno votato contro la risoluzione del 2 marzo scorso). La Cina, invece, è tra i 38 astenuti (tre in più rispetto alla scorsa volta). I voti a favore sono scesi da 141 a 140. I documenti dell’Assemblea Generale Onu non hanno valore legalmente vincolante ma solo politico e simbolico: numeri alla mano, mostrano come Mosca sia di fatto isolata dalla comunità internazionale.\n', '16.29 – Kiev: «Per Mosca 400 mila ucraini portati in Russia, non sappiamo che fine fanno»\n', 'La denuncia arriva dalla commissaria del Parlamento ucraino per i diritti umani, Lyudmila Denisova, citata dall’agenzia Unian, secondo cui, stando ai dati forniti dalla Russia, «ad oggi sono già state deportate dall’Ucraina 402 mila persone, di cui 84 mila bambini. Ieri erano 366 mila. E non sappiamo cosa sia successo loro». La commissaria ha parlato di un vero e proprio «crimine di guerra». «Abbiamo saputo che vengono trattenuti in campi in cui vengono filtrati nella regione di Donetsk, poi portati in Russia. A chi accetta di lavorare è vietato lasciare il proprio luogo di residenza per 2 anni», ha aggiunto. «Non possiamo dire se le cifre siano corrette o errate, ma possiamo supporre che vengano portati fuori dal Paese. E questo è dimostrato dai cittadini che ci hanno chiamato e ci hanno detto dove erano stati portati, e che ci sono molte altre persone con loro che vengono portate in direzioni sconosciute», ha concluso Denisova in un’informativa al Parlamento.\n', '16.08 – Kiev: «Primo scambio tra 10 prigionieri»\n', 'Oggi 24 marzo si è registrato il primo scambio di prigionieri di guerra per volere del presidente ucraino Zelensky. Ad annunciarlo è stato la vice primo ministra ucraino Iryna Vereshchuk su Telegram, come riporta Unian. Nello specifico, l’Ucraina ha scambiato 10 russi catturati con 10 dei suoi militari. I russi hanno anche portato via 11 marinai civili salvati dall’esercito ucraino dopo l’affondamento della nave stamattina vicino a Odessa.\n', '14.45 – G7: «Impedire a Mosca di vendere oro per aggirare sanzioni»\n', 'Il ruolo della Russia all’interno delle organizzazioni internazionali dovrà essere radicalmente rivisto, secondo quanto emerge dalle conclusioni del G7 di oggi a Bruxelles, come riferisce un alto funzionario della Casa Bianca. Il Financial Times rivela poi che gli Stati Uniti e gli alleati europei stanno provando a limitare i tentativi della Banca centrale russa di aggirare le sanzioni a sostegno del rublo. Il G7 punta quindi a impedire a Mosca di vendere il suo oro. \n', '14.30 – Nuove sanzioni Usa contro banchieri e parlamentari russi\n', 'Sono 328 parlamentari della Duma russa e 48 aziende della difesa nel mirino delle nuove sanzioni che gli Stati Uniti hanno deciso di imporre alla Russia per l’invasione dell’Ucraina. In questo nuovo pacchetto viene coinvolto anche il capo della banca di Stato russa Sberbank e consigliere di Putin, Herman Gref, il miliardario Gennady Timchenko e le sue società e 17 membri del Cda di Sovcombank, spiega in una nota il ministero del tesoro americano che, assieme ai: «partner e gli alleati, stanno colpendo al cuore della capacità della Russia di finanziarsi e portare avanti atrocità contro l’Ucraina. La Duma – aggiunge il segretario al Tesoro Usa Janet Yellen – continua a sostenere l’invasione di Vladimir Putin, soffocare il libero flusso di informazioni, infrangere i diritti umani di base dei cittadini della Russia». \n', '14.15 – Kiev: «Deportati in Russia 6 mila ucraini»\n', 'Secondo il portavoce del ministero degli Esteri ucraino, Oleg Nikolenko, la Russia «sta deportando forzatamente i cittadini di Mariupol nel proprio territorio». Mosca «si muove verso il prossimo livello di terrore. Seimila ucraini sono già ora nei campi russi dove potrebbero essere usati come ostaggi», ha scritto su Twitter . «I convogli umanitari in fuga verso le parti non occupate dell’Ucraina continuano ad essere bombardati. Questa barbarie deve finire».\n', '13.00 – L’avvertimento del G7 a Mosca\n', 'Stando alla bozza del comunicato finale del G7, i leader dei sette paesi si impegnano a imporre «dure conseguenze» sulla Russia nel caso in cui Mosca faccia ricorso ad armi chimiche o nucleari in Ucraina.\n', '12.20 – Zelensky al vertice Nato: «Dateci armi senza restrizioni»\n', 'Il presidente ucraino Volodymyr Zelensky ha chiesto alla Nato aiuti militari senza restrizioni. Nel suo intervento, ha anche accusato le forze militari russe di «usare bombe al fosforo» in Ucraina. Il vertice Nato di oggi dovrebbe decidere sul rafforzamento dell’Alleanza a Est e discutere dell’invio di nuove armi a Kiev.\n', '11.15 – Il Cremlino: «Abramovich ha partecipato alla fase iniziale dei negoziati»\n', 'Secondo il portavoce del Cremlino Dmitry Peskov, citato dall’agenzia stampa Tass, l’oligarca ed ex proprietario del Chelsea Roman Abramovich ha partecipato alla fase iniziale dei negoziati tra Russia e Ucraina. Al momento però non avrebbe più ruoli nelle trattative. Lo stesso Peskov ha poi parlato della decisione di Putin di accettare solo pagamenti in rubli per il gas russo: «Potrebbe creare problemi ai Paesi ostili a Mosca», ha detto.\n', '11.07 – Cina: Nato disinforma sul nostro sostegno alla Russia\n', 'La Cina ha accusato il segretario generale della Nato Jens Stoltenberg di diffondere fake news sul ruolo della Cina nell’invasione della Russia in Ucraina. Il portavoce del ministero degli Esteri Wang Wenbin ha detto: «Accusare la Cina di diffondere false informazioni sull’Ucraina è di per sé diffondere disinformazione. La posizione della Cina è coerente coi desideri della maggior parte dei Paesi e qualsiasi accusa e sospetto ingiustificato contro la Cina sarà sconfitto».\n', '11.00 – L’inchiesta di “Rolling Stone”: «Un uomo del Cremlino ha pagato per fare svastiche in Ucraina»\n', 'Il magazine Rolling Stone ha pubblicato la storia di un uomo di affari collegato al Cremlino che avrebbe pagato altre persone per dipingere svastiche sui muri in Ucraina. L’obiettivo sarebbe stato quello di aiutare Vladimir Putin a costruire un pretesto per l’invasione. \n', '10.33 – Londra continua sulla linea delle sanzioni\n', 'Secondo l’agenzia di stampa Tass, Londra ha varato una nuova serie di sanzioni contro 59 società e personalità russe. Tra i nuovi obiettivi anche le due banche Gazprombank e Alfabank. La notizia è stata confermata poi anche dal Foreign Office di Londra: «Vengono colpite industrie strategiche che sostengono l’illegittima invasione, tra le quali le ferrovie russe e Kronshtadt, il principale produttore di droni russi. Tra le banche anche Alfa Bank, fondata dagli oligarchi già precedentemente sanzionati, Mikhail Fridman, Petr Aven e German Khan e il più grande produttore mondiale di diamanti, Alrosa». \n', '10.20 – Oms: oltre 1000 ospedali sulle linee di fuoco\n', 'Secondo l’ultimi dati pubblicati dall’Oms, nel primo mese del confllitto tra Russia e Ucraina oltre mille strutture sanitarie sono vicine alle linee del conflitto. Gli attacchi accertati ai centri sanitari sono 64, il totale dei decessi è arrivato a 15 mentre i feriti in tutto sono 37. Sempre l’Oms sottolinea che un altro problema è quello delle farmacie: al momento la metà sono chiuse.\n', '9.50 – Johnson: «Più sono dure le sanzioni, prima finirà la crisi» \n', 'Per il premier britannico Boris Johnson in Ucraina la linea rossa è già stata superata e occorre «fare di più dal punto di vista economico». «La Russia sta bombardando in maniera indiscriminata i centri civili, sta causando un numero enorme di vittime in popolazioni del tutto innocenti.», ha detto il premier prima di partire per Bruxelles. Johnson ha azzardato anche proposte: «Possiamo fare di più per impedirgli di usare le sue riserve auree, ad esempio, oltre alle sue riserve di contanti? Più pressione esercitiamo ora, in particolare su cose come l’oro, più possiamo abbreviare la guerra». Il primo ministro ha aggiunto anche che la via dell’Occidente per aiutare l’Ucraina passa ancora dalle sanzioni: «Più dure sono le sanzioni più potremo aiutare gli ucraini e meno questa crisi durerà. Vladimir Putin si sta comportando in modo barbarico e la Nato deve considerare in modo collettivo la crisi orrenda che si sta sviluppando in Ucraina. Ora dobbiamo decidere cosa possiamo fare per stringere il cappio economico introno al regime di Putin».\n', '9.13 – Kuleba: «Da Putin richieste umilianti» \n', 'Il ministro degli Eseri Dmytro Kuleba ha accusato su Twitter i Paesi che aderiranno alla richiesta di Mosca di pagare il gas esportato dalla Russia in rubli: «Se qualche paese Ue cedesse alle richieste umilianti di Putin di pagare il petrolio e il gas in rubli, sarà come aiutare l’Ucraina con una mano e aiutare i russi a uccidere gli ucraini con l’altra. Sollecito tutti i Paesi rilevanti a fare una scelta saggia e responsabile». \n', '8.50 – Sette corridoi umanitari \n', 'La vice primo ministro dell’Ucraina Iryna Vereshchuk ha detto che sette corridoi umanitari sono stati concordati per oggi. Tra questi non c’è Mariupol. Chi deve lasciare la città assediata, ha spiegato la vicepremier Ucraina, deve andare nella vicina Berdyansk visto che da giorni la Russia non sta permettendo la creazione di un corridoio sicuro da o verso il centro della città portuale meridionale. \n', '8.40 – La Russia: preso il controllo di Izyum\n', 'L’esercito russo ha preso\n', 'il controllo della città di Izyum nella regione di Kharkiv. Lo ha\n', 'reso noto il portavoce del ministero della Difesa russo, il maggiore\n', 'generale Igor Konashenkov.\n', '8.30 – Kiev: uccisi 128 bambini \n', 'L’ufficio del procuratore\n', 'generale ucraino fa sapere che le truppe russe hanno ucciso 128\n', 'bambini in Ucraina nel corso del conflitto. La maggior parte di loro,\n', '64, sono morti nella regione di Kiev. Gli attacchi aerei e i\n', 'bombardamenti da parte delle forze armate russe hanno danneggiato 566\n', 'istituti educativi, 73 sono stati completamente distrutte.\n', '\n', '8.00 – «La Russia non porta via i corpi dei suoi soldati»\n', 'La Russia non porta via i corpi dei soldati uccisi dal terreno e ciò rappresenta una grave minaccia sanitaria per l’Ucraina. Lo ha detto il direttore ad interim del Dipartimento della salute della regione di Sumy, Anatoly Kotlyar. «Non li portano via, rimangono per strada e rappresentano una grande minaccia, soprattutto ambientale – ha spiegato -. I corpi privi di documenti sono difficili da identificare». Per conservare i cadaveri dei soldati russi sono stati ordinati 10 container frigoriferi, che però, a causa del blocco di alcune linee ferroviarie, non sono ancora stati consegnati. La Russia porta la maggior parte dei corpi in Bielorussia, dove vengono caricati su vagoni e rispediti a casa su rotaia. Ammonterebbero a 15.800 le perdite fra le file russe dal giorno dell’attacco di Mosca all’Ucraina, lo scorso 24 febbraio. Lo rende noto il bollettino quotidiano dello Stato Maggiore delle Forze Armate ucraine, appena diffuso su Facebook e Twitter, che riporta cifre che non è possibile verificare in modo indipendente.\n', '7.30 – Il fuoco di Chernobyl è sotto controllo\n', 'È ormai sotto controllo\n', 'l’incendio sviluppatosi nell’area vicina alla centrale nucleare di\n', 'Chernobyl. Lo fa sapere il Ministro dell’ecologia e delle risorse\n', 'naturali Ruslan Strelets, secondo quanto riporta il Kyiv Independent.\n', 'Strelets, in una intervista televisiva, ha spiegato che nell’area\n', 'nelle ultime due settimane si sono registrati più di 30 incendi. «Ci\n', 'sono stati altri 5 incendi nell’ultima settimana. Oggi la maggior\n', 'parte di questi incendi è circoscritta. Ci sono ancora piccole aree\n', 'in cui l’incendio continua», ha detto.\n', '\n', '7.14 – Intelligence Gb: la Russia costretta a chiamare i riservisti\n', 'Nel suo ultimo report la\n', 'Difesa britannica afferma che le unità militari ucraine hanno\n', 'condotto con successo la controffensiva nelle citta’ alla periferia\n', 'di Kiev, e hanno probabilmente ripreso il controllo di Makariv e\n', 'Moschun. A nord-est di Kiev i russi stanno affrontando significative\n', 'difficoltà, e la controffensiva ucraina ha probabilmente messo a\n', 'rischio la ripresa dell’avanzata verso la capitale. Vi è, infine, la\n', 'realistica possibilità che gli ucraini siano in grado di circondare\n', 'le unità russe a Bucha e Irpin. Per questo, aggiunge il report,\n', 'Mosca sarà probabilmente obbligata a richiamare i riservisti, i\n', 'militari di leva e i mercenari per rimpiazzare le migliaia di perdite\n', 'sofferte nel corso dell’invasione in Ucraina. «Non è chiaro –\n', 'aggiunge Londra – come questi gruppi si integreranno con le forze già\n', 'presenti sul terreno e l’impatto che questo dispiegamento avrà nella\n', 'battaglia».\n', '6.40 – Spenti gli incendi a Chernobyl\n', 'Gran parte degli incendi che si erano verificati attorno alla centrale di Chernobyl in Ucraina sono stati spenti. Lo fa sapere Ruslan Silent, ministro delle Risorse Naturali e dell’Ambiente dell’Ucraina. \n', '6.00 – Sirene a Odessa\n', 'Tornano a suonare le sirene ad Odessa. Dopo una nottata abbastanza tranquilla è scattato un lungo allarme anti-aereo. Le sirene hanno cominciato a suonare attorno alle 6.30 ora locale (le 5:30 in Italia). Il coprifuoco notturno è terminato alle 6 ma le strade di Odessa sono comunque ancora deserte.\n', '4.00 – Rischio golpe contro Putin\n', 'Il rischio di un golpe contro il presidente Vladimir Putin da parte del servizio di sicurezza federale russo (Fsb) cresce con il perdurare della guerra in Ucraina: questo emerge da alcune lettere scritte da un anonimo agente dell’intelligence di Mosca all’attivista in esilio e fondatore del progetto gulagu.net, Vladimir Osechkin, e successivamente pubblicate online. Secondo la spia, il caos e il malcontento stanno soffocando i servizi di sicurezza. Il fatto stesso che gli agenti russi stiano parlando apertamente, ha commentato Osechkin al Times, è un segno della loro crescente rabbia nei confronti di Putin e del malcontento per l’effetto che le sanzioni hanno sugli ufficiali dell’Fsb. Questi, sottolinea infatti l’attivista, non possono più «andare in vacanza nelle loro ville in Italia e portare i loro bambini al Disneyland di Parigi». Intervistato dalla sua abitazione in Francia, dove è in esilio dal 2015, Osechkin ha detto al Times che per 20 anni Putin ha creato stabilità in Russia: «Ufficiali dell’Fsb, poliziotti, pubblici ministeri e le persone all’interno del sistema hanno potuto vivere una bella vita. Ma ora è tutto finito – ha proseguito -. Riconoscono che questa guerra è una catastrofe per l’economia, per l’umanità. Non vogliono tornare ai tempi dell’Unione Sovietica. Ogni settimana e ogni mese in cui questa guerra continua, aumenta la possibilità di una ribellione da parte dei servizi di sicurezza».\n', '3.40 – Fbi arruola spie sui social \n', 'L’Fbi arruola sui social\n', 'network aspiranti spie che parlano russo e sono deluse dall’invasione\n', 'dell’Ucraina. Per far breccia nella platea di potenziali spie gli\n', 'agenti federali si affidano alla pubblicità sui social mirata a\n', 'coloro che passano vicino all’ambasciata russa a Washington. Gli spot\n', 'su social puntano sull’insoddisfazione o sulla rabbia fra i\n', 'diplomatici pubblici e i servizi di spionaggio – o su quella degli\n', 'immigrati russi negli Statti Uniti – in merito all’invasione\n', 'dell’Ucraina, un evento che secondo gli esperti è una opportunità\n', 'per l’intelligence americana per reclutare nuove risorse.\n', '3.10 – Il generale russo agli Usa: in Ucraina situazione tragica\n', 'La situazione in Ucraina è «tragica» e «io sono molto depresso al riguardo»: questo ha detto il generale russo Yevgen Ilyin a due funzionari della difesa Usa nel corso di un incontro avvenuto la scorsa settimana al ministero delle Difesa russo di Mosca. Gli americani hanno riferito di non aver mai attestato un tale sfogo da parte delle controparti russe in una riunione ufficiale. La storia la racconta la Cnn, secondo cui Ilyin ha rotto la consuetudine e invece di far riferimento al suo discorso scritto ha parlato a braccio. La Cnn riferisce che gli uomini della Difesa Usa hanno fatto una domanda a Ilyin sulle origini della sua famiglia in Ucraina e il generale ha mostrato segni di agitazione prima di sfogarsi e lasciare la stanza senza neanche una stretta di mano.\n', '2.16 – I militari russi non rispondono agli americani\n', 'Gli innumerevoli tentativi\n', 'americani di contattare i leader militari russi sono caduti nel\n', 'vuoto. Mosca li ha respinti tutti. Il capo del Pentagono, Lloyd\n', 'Austin, e il capo dello stato maggiore congiunto Usa, Mark Milley,\n', 'hanno tentato più volte di mettersi in contatto con il ministro\n', 'della Difesa russo Sergei Shoigu e il generale Valery Gerasimov da\n', 'quando è iniziata l’invasione dell’Ucraina ma senza successo.\n', '1.10 – Tiger Team: la squadra di Biden contro le armi della Russia \n', 'L’amministrazione Biden ha preparato un piano di emergenza sul rischio di uso di armi chimiche, biologiche o nucleari in Russia. Il New York Times scrive che la la squadra creata dal presidente è chiamata Tiger Team e si riunisce tre volte alla settimana. Fra i vari scenari all’esame c’è come rispondere nel caso in cui la Russia dovesse raggiungere i Paesi Nato o se Putin dovesse ampliare la guerra a Paesi vicini. Questi piani di emergenza dovrebbero essere centrali nell’ambito degli incontri di Joe Biden con gli alleati a Bruxelles. Il Tiger Team è stato creato il 28 febbraio, quattro giorni dopo l’inizio dell’invasione. Intanto arriveranno in un giorno o due in Ucraina le prime consegne di armi approvate nell’ambito del pacchetto da 800 milioni di dollari a cui gli Stati Uniti hanno dato il via libera. Non è chiaro di quali armi si tratti, ma secondo alcune fonti dell’amministrazione citate dai media Usa la priorità è data alle armi da difesa già usate dagli ucraini.']"
152,news-935385,Pacifisti o filorussi legati e picchiati dagli ucraini? Persone accusate di saccheggiamento,https://www.open.online/2022/03/24/pacifisti-filorussi-legati-picchiatiucraini-saccheggiatori,2022-03-24 22:26:00,"['Pacifisti o filorussi legati e picchiati dagli ucraini? Persone accusate di saccheggiamento\n', '\n', 'Secondo alcuni post social i soldati di Zelensky sarebbero dei nazisti che mettono alla gogna pubblica i pacifisti e filorussi, ma in realtà le persone legate ai pali sono identificati come ladri\n', 'Alcuni utenti stanno condividendo su Facebook e Twitter video e immagini di persone che vengono legate a pali per strada con nastro adesivo o pellicola trasparente e poi picchiate. Nello specifico, un post su Twitter della pagina Ultime Notizie usa questi video per sostenere che le persone legate e picchiate siano filorussi che si sono rifiutati di combattere che sono state picchiate dai militari di Zelensky accusati di essere dei nazisti. La stessa narrativa è perpetrata dalla pagina Italiani Contro il Regime su Facebook.\n', 'Analisi\n', 'Osserviamo attentamente alcuni dei post social. Questo è quello pubblicato da Ultime Notizie su Twitter:\n', 'In #Ucraina i gruppi paramilitari e la guardia Nazionale torturano e umiliano gli uomini che non vogliono combattere o perché accusati di essere filorussi: vengono denudati e legati con volto coperto a dei pali. Molti vengono anche bastonati. Una violazione dei diritti dell’uomo\n', 'Sempre da Twitter, un altro utente sostiene che le persone legate si siano rifiutate di combattere:\n', 'Questo quello condiviso da Italiani Contro il Regime su Facebook, condividendo un link al blog di Maurizio Blondet:\n', 'Filorussi legati ai pali, denudati, frustati e stuprati. Succede ora in Ucraina. Nel silenzio dei media di regime i nazisti di Zelensky compiono ogni atrocità. No, quando arriveranno i ceceni non piangere per loro. Hanno esattamente ciò che meritano PS: Questi video vengono censurati continuamente da FB. MEGLIO SCARICARE PER INFORMARE\n', 'Diversi sono i video condivisi via Facebook con la seguente descrizione: «Ecco cosa fanno gli ucraini a chi si rifiuta di combattere, e noi li armiamo!».\n', 'Come già anticipato, la pratica di legare le persone ai pali in pubblica piazza viene riservata a ladri, rapinatori e predoni. La traduzione di “predone” in Ucraino o in Russo risulta essere “maroder” (“мародер”), una parola che sui alcuni dei molti gruppi Telegram è facile trovare. Al loro interno vengono condivisi informazioni, immagini e video che riportano come questi individui vengano messi alla gogna pubblica esattamente come nelle foto postate su Facebook e Twitter. Non ci vuole molto prima di imbattersi anche in due di quelli ricondivisi su Twitter da Ultime Notizie. \n', 'La riprova che quella che questo e gli altri video mostrano si tratta di una punizione adottata contro i predoni proviene sia dalle descrizioni che accompagnano le foto e i video su Telegram, sia dai cartelli che a volte vengono affissi sui malcapitati, sui quali appare proprio la parola “мародер” – “predone”. \n', 'Riportiamo una traduzione del messaggio presente nel post Telegram presente qui sopra: \n', 'Il grado di rabbia e rabbia verso i predoni in Ucraina tra i residenti locali aumenta ogni giorno di più. Quindi a Melitopol, i residenti volevano risolvere il problema del saccheggio con misure preventive: hanno semplicemente raccolto tutte le personalità sospette e asociali in un unico luogo e li hanno linciati. E a Kiev, i residenti locali sono stati arrestati, che sono stati trovati con un orsacchiotto di peluche e una manciata di cartucce, e i combattenti del distaccamento di autodifesa territoriale hanno picchiato il capo dell’amministrazione della casa proprio così. \n', 'Ad ulteriore conferma del fatto che le persone legate ai pali siano saccheggiatori e predoni si trova un post condiviso dalla pagina “Oleksiy Biloshitsky” (“Олексій Білошицький”) che include foto della Polizia di Pattuglia di Kharkiv, Dnipro e Chernihiv che mostrano tre diversi casi di furto tra cui si vede anche l’ennesimo uomo al palo. \n', 'Un altro post che ha attirato la nostra attenzione è quello mostrato qui sotto, dove appaiono due ragazze legate al palo con la faccia dipinta di verde. Non siamo riusciti a trovare queste foto nei gruppi Telegram, al momento la pratica sembra corrispondere a quella descritta in questo articolo.\n', 'Conclusioni\n', 'I video e le foto di alcune persone legate a pali per strada vengono utilizzati per sostenere che i soldati ucraini siano nazisti che maltrattano i pacifisti e i filorussi. Tuttavia questo non risulta corretto, le persone legate sono accusate di aver saccheggiato i luoghi di guerra, per questo motivo vengono legati ai pali in pubblica piazza e spesso picchiate. Una pratica barbara che non ha nessuna giustificazione, ma che nulla ha a che vedere con l’etnia, il credo religioso, la nazionalità o quello bellico dei malcapitati. Un’analisi del fenomeno era già stata pubblicata l’8 marzo scorso dalla testata Newsweek.']"
153,news-937013,L’oro di Putin nel mirino del G7: «Raccoglieremo prove sui crimini di guerra russi. Mosca non minacci con armi chimiche e nucleari»,https://www.open.online/2022/03/24/ucraina-g7-vs-russia-sanzioni,2022-03-24 21:35:00,"['L’oro di Putin nel mirino del G7: «Raccoglieremo prove sui crimini di guerra russi. Mosca non minacci con armi chimiche e nucleari»\n', '\n', 'Le riserve d’oro di Mosca valgono oltre 100 miliardi di dollari e sarebbero fondamentali per sostenere il rublo\n', 'Il G7 si dice unito nel riportare la pace e la stabilità e si impegna fin da subito a lavorare insieme per raccogliere «le prove dei crimini di guerra» richiamando la Russia – che «mette in guardia contro ogni minaccia sull’uso di armi chimiche, biologiche e nucleari» – al rispetto degli «obblighi dei trattati internazionali» che ha firmato. «I russi devono sapere che non abbiamo nulla contro di loro; è il presidente russo, il suo governo e i suoi sostenitori, incluso il regime di Lukashenko in Bielorussia, che stanno imponendo questa guerra e le sue conseguenze sui russi». Ad affermarlo è il G7 in un comunicato congiunto al termine della riunione di oggi 24 marzo. «Stiamo prendendo ulteriori misure per ridurre la nostra dipendenza dall’energia russa, e lavoreremo insieme a questo obiettivo. La guerra, poi, sta mettendo sotto crescente pressione la sicurezza alimentare globale. Restiamo determinati a monitorare e a fare il necessario per prevenire e rispondere alla crisi della sicurezza alimentare», si legge. \n', 'Infine arriva l’avvertimento alla Cina: «Sollecitiamo tutti i Paesi a non dare assistenza militare o di altro tipo alla Russia per contribuire a proseguire la sua aggressione in Ucraina». I leader del G7 continueranno, dunque, a «cooperare strettamente anche per impegnare altri governi ad adottare misure restrittive simili a quelle già imposte» dai membri del «”club dei grandi” e ad astenersi dall’evaderle o aggirarle» con forniture che «minano o mitigano degli effetti delle sanzioni». Nel piano, discusso nel corso della riunione di oggi 24 marzo al quartier generale della Nato a Bruxelles, emerge anche la volontà di impedire alla Russia di vendere il suo oro per ostacolare il tentativo di aggirare le sanzioni. «I leader dei Paesi del G7 (Canada, Francia, Germania, Giappone, Italia, Regno Unito e Usa, ndr) e l’Unione europea continueranno a lavorare insieme per limitare la capacità della Russia di utilizzare le sue riserve internazionali per sostenere l’economia russa e finanziare la guerra di Putin», ha commentato la Casa Bianca in un comunicato.\xa0\n', 'Dopo il vertice, la presidente della Commissione Ue, Ursula von der Leyen, ha dichiarato: «Noi, partner del G7, siamo determinati ad allineare ulteriormente le nostre sanzioni contro la Russia e ad assicurarci che siano rigorosamente applicate. Prosciugheremo le risorse utilizzate da Putin per finanziare la sua guerra, non permetteremo alcuna elusione. E siamo pronti a prendere ulteriori misure». Nella bozza del documento finale del summit, i leader del G7 si sono detti pronti a impedire ogni transazione con la Banca centrale russa, comprese quelle in oro. \n', 'Le riserve d’oro della Russia\n', 'Secondo l’amministrazione Biden, le riserve d’oro della Russia valgono tra i 100 e i 140 miliardi di dollari: stando a Bloomberg, il valore è aumentato di circa sei volte dalla metà degli anni Duemila. Gli Usa sostengono che la Banca centrale russa stia cercando di usare questo “tesoretto” per «sostenere il rublo».\xa0Il ministero delle Finanze russo ha detto che la Russia ha perso l’accesso a circa la metà delle sue riserve per effetto delle sanzioni. Tuttavia, il piano di usare l’oro per uscire dall’isolamento potrebbe rivelarsi più complicato del previsto. \n', 'Mosca guarda a Est\n', 'Le sanzioni esistenti proibiscono alle istituzioni di Stati Uniti, Regno Unito e Unione Europea di fare affari con la Banca centrale russa. Le banche occidentali si tengono alla larga dall’acquisto anche indiretto dei lingotti russi per paura di subire danni di immagine o di incorrere in sanzioni. Ecco allora che Mosca potrebbe rivolgere lo sguardo a Est, verso le banche centrali di India o Cina. Secondo Bloomberg, però, gli Usa potrebbero cercare di scoraggiare gli affari tra gli istituti cinesi e Mosca, con la minaccia di sanzioni a Pechino. Una strada che restringerebbe ulteriormente il margine di manovra della Russia.\n', 'Foto in copertina: EPA/FILIPPO ATTILI/CHIGI PALACE PRESS OFFICE']"
154,news-937493,"L’orrore a Gorizia, una «Z» per marchiare la casa di una famiglia ucraina",https://www.open.online/2022/03/24/guerra-ucraina-gorizia-zeta-casa-famiglia-ucraina,2022-03-24 21:13:00,"['L’orrore a Gorizia, una «Z» per marchiare la casa di una famiglia ucraina\n', '\n', 'Il timore è che il simbolo Z e il gesto dell’atto vandalico registrato a Gorizia possano rappresentare l’inizio di un nuovo fenomeno contro i profughi ucraini\n', 'Una «Z» è stata trovata all’ingresso dell’abitazione di una famiglia ucraina a Gorizia, in Friuli Venezia Giulia. A darne notizia, attraverso i suoi canali social, è il presidente di Italia Viva Ettore Rosato, che ha definito il gesto un «atto vile». «Una Z simbolo della propaganda russa, di solito esibita mettendo in fila le mostrine strappate ai soldati ucraini uccisi contro l’esercito di Putin – è il messaggio allegato alla foto -. Una lettera intrisa del sangue di chi sta cercando di resistere, di difendere il proprio diritto alla libertà e all’ esistenza. Atto vile, fatto in un Paese che condanna con fermezza Putin e la sua aggressione. Un abbraccio solidale alla famiglia che vive in Italia, con un pensiero al dolore e alle preoccupazioni che in queste settimane stanno attraversando le loro vite». Sotto al post di Rosato si contano moltissimi commenti di risposta che raccolgono l’indignazione degli utenti dei social che si sono imbattuti nell’immagine. Il timore è che il simbolo Z e il gesto dell’atto vandalico registrato a Gorizia possano rappresentare l’inizio di un nuovo fenomeno contro i profughi ucraini. ']"
155,news-937485,"Montecatini, un magnate russo anti Putin apre le porte di casa ai profughi in fuga dall’Ucraina",https://www.open.online/2022/03/24/guerra-ucraina-montecatini-magnate-russo-anti-putin,2022-03-24 21:02:00,"['Montecatini, un magnate russo anti Putin apre le porte di casa ai profughi in fuga dall’Ucraina\n', '\n', 'Il magnate anti-Putin è scappato dalla Russia con la figlia di 25 anni ricercata dalla polizia perché ha osato manifestare in piazza\n', 'Lui si chiama Iria, è uno dei “paperoni” russi che, a differenza di tutti gli altri, però, è scappato dalla Russia il 3 marzo scorso insieme alla figlia ricercata per aver manifestato in piazza. Adesso mette a disposizione la sua casa a Montecatini per ospitare i profughi in fuga dall’Ucraina assediata dall’esercito russo. Il magnate anti Putin, come racconta oggi Il Tirreno, che non vuole essere chiamato oligarca, è fuggito non solo con la figlia di 25 anni ma anche col più piccolo di 17 che altrimenti rischiava di essere inviato al fronte. Una volta arrivati in Toscana, i tre hanno raggiunto la loro casa tra Montecatini e Forte dei Marmi che, dunque, nelle prossime ore verrà aperta ai profughi ucraini. Degli oligarchi russi si è parlato a lungo in queste settimane perché l’Ue, Italia in primis, ha applicato pesanti sanzioni verso gli uomini più vicini al presidente russo arrivando a sequestri di ville e yacht di loro proprietà.\n', 'Foto in copertina da IL TIRRENO']"
156,news-937405,Biden al vertice Nato: «La Russia fuori dal G20. Sarà l’Ucraina a decidere se cedere parti del Paese» – Il video,https://www.open.online/2022/03/24/guerra-biden-vertice-nato-video,2022-03-24 19:50:00,"['Biden al vertice Nato: «La Russia fuori dal G20. Sarà l’Ucraina a decidere se cedere parti del Paese» – Il video\n', '\n', 'Secondo il capo della Casa Bianca, in questo momento la Nato si sta mostrando più unita che mai: «Putin non pensava che avremmo avuto tale coesione tra alleati»\n', '«La Russia dovrebbe essere rimossa dal G20». Queste le parole pronunciate dal presidente degli Stati Uniti Joe Biden nel corso della conferenza stampa tenuta a Bruxelles. Il capo della Casa Bianca ha detto di aver chiesto invece che l’Ucraina possa farne parte. «Se cedere parte del loro territorio alla Russia è una decisione che dipende totalmente dagli ucraini», ha poi aggiunto il presidente, secondo cui in questo momento la Nato si sta mostrando più unita che mai: «Putin non pensava che avremmo avuto tale coesione tra alleati», sono state le sue parole. Biden ha anche evidenziato che nel caso in cui il Cremlino decidesse di utilizzare le armi chimiche nella sua offensiva militare in Ucraina, in corso dal 24 febbraio scorso, la Nato risponderà in modo adeguato. Per quanto riguarda le enormi difficoltà dei civili in fuga dalla guerra il presidente americano ha fatto un appello ai Paesi per gli aiuti e si è messo a disposizione: «I rifugiati sono una responsabilità internazionale e gli Stati Uniti hanno un obbligo in questo». Stesso atteggiamento mostrato sul fronte del tema relativo alla crisi alimentare: «L’emergenza cibo sarà reale, il prezzo delle sanzioni non lo paga solo la Russia ma anche i nostri alleati europei. Abbiamo parlato di come supplire a eventuali carenze di cibo».']"
157,news-937359,"Nina Zhuk, la farmacista di Kharkiv mostra il suo volto sfigurato dai bombardamenti. Il governo ucraino: «Crudeltà e disumanità» – La foto",https://www.open.online/2022/03/24/ucraina-nina-zhuk-farmacista-bombardamenti-foto,2022-03-24 19:28:00,"['Nina Zhuk, la farmacista di Kharkiv mostra il suo volto sfigurato dai bombardamenti. Il governo ucraino: «Crudeltà e disumanità» – La foto\n', '\n', 'Il viso della farmacista – colpita mentre stava lavorando – presenta profondi tagli che la costringeranno, di fatto, a una lunga riabilitazione\n', 'Lei si chiama Nina Zhuk ed è una farmacista di Kharkiv, insomma una delle vittime della guerra in Ucraina scatenata dal presidente russo Vladimir Putin. Zhuk – come si vede nella foto – ha subito gravi lesioni al volto a causa dei bombardamenti proprio mentre stava lavorando. A denunciarlo è stato il ministero della Salute ucraino, stando all’Ukrainska Pravda, che ha mostrato la sua immagine: «Purtroppo questa foto non è la prima e non è l’unica prova che gli occupanti stanno violando tutte le convenzioni e le leggi internazionali. Si tratta di una prova di crudeltà, meschinità e disumanità», hanno scritto dal ministero. Il viso di Zhuk si presenta con profondi tagli che la costringeranno, di fatto, a una lunga riabilitazione. Il governo di Kiev, infine, ha ringraziato i medici che, in tutte le città colpite dalla guerra, stanno continuando a salvare vite, lavorando in condizioni estremamente difficili. Molti di loro vivono addirittura nelle farmacie e negli ospedali visto che hanno perso le proprie abitazioni a causa dei bombardamenti. \n', 'Foto in copertina da ANSA']"
158,news-937319,"Impossibile prelevare al bancomat ucraino in lingua russa, Anonymous rivendica l’attacco. Ma la banca li gela – Il video",https://www.open.online/2022/03/24/anonymous-ucraina-errore-bancomat-lingua-russa-video,2022-03-24 19:13:00,"['Impossibile prelevare al bancomat ucraino in lingua russa, Anonymous rivendica l’attacco. Ma la banca li gela – Il video\n', '\n', 'Un account legato ad Anonymous ha pubblicato un video dove viene rivendicato un attacco ai bancomat ucraini. L’attacco però non è mai avvenuto: nelle immagini viene mostrata una funzionalità della banca introdotta il 1° marzo\n', 'Mentre vi scriviamo il tweet non è ancora stato cancellato. Il collettivo hacker Anonymous non ha una serie di account ufficiali. È una maschera, i maligni dicono un brand, che può essere indossata da chiunque. Come abbiamo visto in questi giorni esistono però account più influenti di altri. Il più importante @YourAnonNews che su Twitter è arrivato a sfiorare gli 8 milioni di follower. È qui che sono stati diffusi tutti gli attacchi messi a segno nella #OpRussia, la campagna che il collettivo ha lanciato contro chiunque abbia sostenuto l’invasione dell’Ucraina. L’ultimo pubblicato poteva essere uno di quelli più spettacolari di sempre. Il video pubblicato su @YourAnonNews mostra un bancomat ucraino, si vede un cliente avvicinarsi e scegliere come lingua per le operazioni il russo. La schermata a questo punto si blocca, appare la bandiera dell’Ucraina e il cliente può solo ritirare la tessera. \n', 'La didascalia sopra le immagini è chiara: «Ukrainian ATM HACKED – If you select Russian as the language, this is the message displayed». Il bancomat appartiene a PrivatBank, la più importante banca ucraina. L’obiettivo dell’attacco quindi sembrava essere la popolazione russofona e gli invasori russi. Nei commenti però qualcuno ha sollevato dei dubbi: «Questo non è un attacco hacker ma una funzionalità della banca». Una versione confermata su Twitter dallo stesso istituto di credito, sempre nei commenti sotto il post di Anonymous. La funzionalità è attiva già dal 1° marzo, come testimoniato da un comunicato della banca pubblicato del quotidiano ucraino Pravda. Qui tra l’altro si spiegava anche che la banca aveva introdotto in tutti gli sportelli la possibilità di inviare direttamente dal terminale una donazione alle forze armate. ']"
159,news-936875,Sciopero per il clima e contro tutte le guerre. La piattaforma dei Fridays for future (in Italia) non cita l’Ucraina,https://www.open.online/2022/03/24/sciopero-clima-guerre-fridays-for-future-italia-intervista-martina-comparelli,2022-03-24 17:58:00,"['Sciopero per il clima e contro tutte le guerre. La piattaforma dei Fridays for future (in Italia) non cita l’Ucraina\n', '\n', 'La guerra, e non solo quella in Ucraina, la scuola e il clima tra i temi delle manifestazioni di Fridays for Future di domani, spiegati dalla portavoce dell’organizzazione\n', 'Domani venerdì 25 marzo tornano gli scioperi per il clima di Fridays For Future a tre anni di distanza dal primo del 2019. Le manifestazioni, si terranno in tutto il mondo: dalla Nigeria al Belgio, dal Perù al Bangladesh. I temi toccati sono principalmente due: la giustizia climatica e la guerra in Ucraina. La divisione italiana diverge lievemente, però, aggiungendo tra i temi anche la scuola, e non riferendosi specificamente alla guerra in Ucraina, bensì a tutte le guerre.\n', 'School strike week 185. #FridaysForFuture #ClimateStrike #PeopleNotProfit #StandWithUkraine pic.twitter.com/a0EVWg68eJ\n', 'I temi italiani: scuola, guerra e clima\n', 'In Italia gli scioperi si terranno in gran parte delle maggiori città del paese. Per capire meglio i temi delle manifestazioni italiane di domani, Open ha parlato con la portavoce di Fridays for Future Italia Martina Comparelli, che ha spiegato che la decisione di includere la scuola tra i temi deriva dal fatto che «la crisi climatica può essere affrontata solo con un cambio di paradigma accettato e voluto, e quello parte dalle scuole» . Tra i problemi sistemici che interessano la scuola in Italia, Comparelli ha menzionato i seminari di Eni per i docenti di educazione civica. «Una compagnia petrolifera non può fare educazione ambientale», ha detto l’attivista, che ha anche citato Greta Thunberg: «Che senso ha andare a scuola e imparare nozioni se le nozioni più importanti scoperte dagli scienziati formati dalla scuola stessa non importano ai politici e alla società», ha detto la fondatrice del movimento. \n', 'Osservando le tematiche toccate dalle varie divisioni nazionali di Fridays for Future salta subito all’occhio che quella italiana non abbraccia platealmente l’hashtag StandwithUkraine ma lancia un motto più generale: Effetto Serra Effetto Guerra. Comparelli, però, spiega che il motto più generico non è stato scelto per mancanza di solidarietà col popolo invaso, tutt’altro: «Non volevamo fare sciacallaggio sul tema del momento solo per convincere gli studenti a saltare scuola. Ci sono guerre meno evidenti in altri paesi di cui non si parla mai». E ancora: «Il nostro è un movimento per giustizia climatica e sociale, e con il cambiamento climatico i primi a soffrire sono i più poveri, le cui proteste diventano ragione di repressione sociale, come ad esempio accade in Somalia, dove le comunità nomadi entrano in conflitto per risorse e territori con quelle stanziali a causa della siccità e della mancanza di raccolti». \n', 'A post shared by Fridays For Future Italia (@fridaysforfutureitalia)\n', 'La guerra in Ucraina ha ovviamente influito sulla scelta dei temi, specifica Comparelli, tant’è che è la prima volta la guerra rientra tra le ragioni delle manifestazioni del collettivo. La portavoce specifica anche che l’organizzazione chiede che i corridoi umanitari siano rinforzati prima di eventuali aiuti militari. Riguardo la questione energetica, l’attivista ha citato uno studio, che sostiene come l’Italia potrebbe tagliare del 50% la dipendenza dal gas russo in massimo un anno semplicemente risparmiando e potenziando le rinnovabili, senza quindi dover ricorrere ai combustibili fossili, presentati come l’unica soluzione possibile nel breve termine.']"
160,news-937219,Italia a rischio cyberwar? Baldoni (Acn): «I target più a rischio sono le aziende che hanno delocalizzato in Ucraina» – L’intervista,https://www.open.online/2022/03/24/russia-vs-ucraina-rischi-attacchi-informatici-italia-intervista-roberto-baldoni,2022-03-24 17:41:00,"['Italia a rischio cyberwar? Baldoni (Acn): «I target più a rischio sono le aziende che hanno delocalizzato in Ucraina» – L’intervista\n', '\n', 'Roberto Baldoni è il direttore dell’Autorità per la cybersicurezza nazionale. Questa struttura, aperta lo scorso dicembre, lavora per tutelare privati e pubbliche amministrazioni dai cyberattacchi\n', 'Prima il blocco di Kaspersky, poi l’attacco a Trenitalia rivendicato dal gruppo Hive. In mezzo tanti piccoli attacchi che passano sotto traccia perché riguardano soggetti troppo piccoli per fare notizia. La rete è agitata e mentre la Russia è bersagliata da attacchi hacker più o meno amatoriali, diversi gruppi criminali stanno sfruttando la nebbia della guerra digitale per attaccare i loro obiettivi. La cybersecurity è diventata uno degli aspetti più importanti di questa guerra, sia per quanto riguarda Russia e Ucraina che per le possibili conseguenze in Italia. Roberto Baldoni è il direttore generale dell’Autorità per la cybersicurezza nazionale (Acn), una struttura nata lo scorso dicembre per aumentare le capacità di difesa del Paese. Il punto più difficile in questo momento è capire da dove arrivano questi attacchi. Solo dal 14 gennaio l’Acn ha inviato circa ottomila allerte di sicurezza. \n', 'Nel mezzo di questa cyberwar, quali sono i rischi per l’Italia?\n', '«In\n', 'questo momento i target più a rischio sono le aziende italiane che\n', 'hanno delocalizzato in Ucraina. Se viene attaccata la società che\n', 'sta in Ucraina, il malware che viene introdotto all’interno nei\n', 'sistemi informatici di questa società potrebbe entrare nel nostro\n', 'spazio cibernetico. La società Ucraina attaccata potrebbe avere\n', 'relazioni con altre aziende straniere, con cui magari condivide delle\n', 'strutture strategiche come i software che si gestiscono la sicurezza\n', 'informatica. Questo può succedere per l’Italia come per qualsiasi\n', 'altro Paese».\n', '\n', 'Quali sono i soggetti più vulnerabili?\n', '«Dipende\n', 'da chi fa l’attacco. Se parliamo di un governo, l’obiettivo verso gli\n', 'altri Paesi sono le infrastrutture essenziali: in Italia sarebbero i\n', 'soggetti per il perimetro di sicurezza nazionale cibernetica. Se\n', 'parliamo invece di cybercriminali, allora l’obiettivo possono essere\n', 'anche i dati dei singoli utenti o le piccole e medie imprese,\n', 'ovviamente in questo ultimo caso il tentativo sarebbe quello di\n', 'chiedere un riscatto».\n', '\n', 'Il governo Draghi ha firmato per togliere l’antivirus Kaspersky dai sistemi della pubblica amministrazione. Che problemi può avere chi lo ha installato sul suo pc?\n', '«Questo antivirus è un prodotto che nel tempo ha dimostrato un’ottima qualità. In un’analisi del rischio, la presenza di Kaspersky in una situazione di crisi come quella attuale aumenta però il pericolo legato ad una possibile ingerenza governativa sulla azienda. Siamo tutti coinvolti in questo spazio digitale: ci sono dei rischi che vanno valutati e si devono prendere opportune contromisure. L’antivirus per sua struttura è un programma che ha un accesso completo alla macchina del suo utilizzatore: è quindi una possibile vulnerabilità del sistema». \n', 'Quanto ci vorrà a rimuovere Kaspersky dalle reti della pubblica amministrazione?\n', '«Dipende dalle amministrazioni, da quante licenze hanno e da come sono utilizzate. Un’amministrazione dove tutte le licenze si riferiscono a un contesto centralizzato ci metterà meno rispetto ad una amministrazione che è più distribuita sul territorio. Parliamo di tempi molto brevi per la prima, un po’ più lunghi per l’altra tipologia. Già molte amministrazioni hanno cominciato questo processo. L’importante nella operazione di diversificazione è di non rimanere mai senza una protezione di sicurezza per il sistema». \n', 'Nel caso di un attacco informatico, quali sono i punti più sensibili nella nostra rete?\n', '«Sono molti. Tra quelli più rilevanti ci sono gli Internet Exchange Point. Sono nodi in cui si incontrano le reti di diversi provider: qui vengono scambiati i pacchetti di informazioni che servono per raggiungere il sito web che si vuole andare a visitare. È un obiettivo molto sensibile perché se compromesso può far saltare l’accesso alla rete o spostare il traffico dati verso server ostili. Un altro obiettivo sensibile è il sistema dei DNS, quello che permette di avviare la connessione tra un sito, come può essere www.open.online, e l’indirizzo Ip al quale il server è connesso. L’attacco di questo sistema potrebbe rendere inaccessibile l’accesso a siti e a servizi software. Altra infrastruttura importante è quella satellitare: in questo caso abbiamo già visto degli attacchi hacker nel corso di questo conflitto». \n', 'Come funziona la difesa italiana per la cybersicurezza?\n', '«Noi come Agenzia abbiamo in carico la resilienza nazionale. Non lavoriamo sulla parte di attacchi ma organizziamo tutta la struttura di tipo difensivo. La polizia postale, i carabinieri e la guardia di finanza portano avanti le investigazioni cyber. Il COR, il Comando per le operazioni in rete della Difesa, si occupa invece delle operazioni di difesa, anche attiva, delle infrastrutture militari proprie e nei teatri di conflitto. Poi c’è la parte legata alle operazioni non convenzionali in rete che invece è di competenza del comparto di intelligence».\n', 'L’Acn è appena nata, quali sono i suoi obiettivi?\n', '«Dal punto di vista organizzativo siamo nati il 27 dicembre e nel giro di 50 giorni abbiamo fatto partire il primo bando per l’assunzione di personale: la nostra missione è quella di crescere e strutturarci sempre meglio proprio per rispondere agli obiettivi che ci hanno dato. Fra questi c’è la creazione del Centro di valutazione e certificazione nazionale, centrare alcuni obiettivi del Pnrr e rafforzare tutta la parte di resilienza della nostra infrastruttura nazionale. C’è un immenso lavoro da fare». ']"
161,news-937007,Il video dell’antiaerea ucraina che distrugge gli elicotteri russi Kamov a Cherson è di un videogioco,https://www.open.online/2022/03/24/video-antiaerea-ucraina-elicotteri-russi-kamov-kherson-videogioco,2022-03-24 16:54:00,"['Il video dell’antiaerea ucraina che distrugge gli elicotteri russi Kamov a Cherson è di un videogioco\n', '\n', 'Ancora una volta, le immagini di un videogioco vengono diffuse come prova di un combattimento in Ucraina\n', 'Il 24 marzo 2022 diverse testate come Repubblica, La Stampa e Panorama, hanno pubblicato un video che mostrerebbe l’antiaerea ucraina mentre distrugge gli elicotteri russi Kamov a Cherson. Immagino notturne, dove si vede uno dei mezzi esplodere e precipitare a terra, schiantandosi contro delle abitazioni. Lo stesso video era stato pubblicato il 21 marzo 2022 su Youtube con il seguente titolo: «Attack Helicopters shot down by Anti-Air Systems – Arma 3 Military Simulation». Nessun riferimento all’Ucraina, ma a un videogioco.\n', 'Per chi ha fretta\n', 'Analisi\n', 'Ecco l’articolo di Repubblica:\n', 'Il comandante in capo delle forze armate ucraine Zaluzhny ha affermato che quattro elicotteri K-52 delle forze armate della Federazione Russa, modello usato per la prima volta nel 2016 durante il conflitto siriano, sono stati distrutti dalla difesa aerea delle forze di terra ucraine nella direzione di Cherson questo mattina.\n', 'In molti hanno diffuso il video durante la giornata del 24 marzo 2022, via Twitter e Facebook (anche qui e qui):\n', 'Il video risulta pubblicato sempre oggi, intorno alle 13:40, da alcuni account Twitter come @This_is_ukr con il seguente testo:\n', 'The Ukrainian military shot down four K-52 helicopters of the #Russian Armed Forces in the #Cherson direction. This was announced by the Commander-in-Chief of the Armed Forces of #Ukraine Valery Zaluzhny\n', 'L’articolo di Panorama risulterebbe pubblicato (secondo quanto riportato nell’html del sito) intorno alle 13, così come per Repubblica e La Stampa. Molto simili altri tweet, pubblicati da @With_Ukraine, @Ya_Ukrainec, @SLAVAUKRAINE_1, @Eventomund, @KharkivCherson ed @estet_dp, tutti pubblicati intorno alle 13.\n', 'Lo stesso video era stato pubblicato il 21 marzo 2022 dal canale Youtube Norov con il seguente titolo: «Attack Helicopters shot down by Anti-Air Systems – Arma 3 Military Simulation».\n', 'Nel titolo, così come nella descrizione, non compaiono riferimenti all’Ucraina o ai militari russi.\n', 'Secondo alcuni screenshot, il video sarebbe stato pubblicato dall’account Twitter @DefenceU del Ministero della Difesa ucraino. Il tweet non risulta presente nella timeline dell’account ufficiale, ma dovrebbe esserci qualche traccia risultando, secondo lo screenshot diffuso online, almeno 112 commenti.\n', 'Tra le risposte troviamo quella delle ore 13:12 dell’utente @vlad_las_93, il quale fa notare che si tratta di una scena tratta da Arma 3.\n', 'Non si tratta dell’unico utente, anche altri avevano fatto notare l’errore. Grazie a loro è possibile risalire al link del tweet, ma questo risulta cancellato e non risultano copie salvate negli archivi digitali o tramite la cache di Google.\n', 'Su Facebook risultano diversi screen di un articolo pubblicato dal sito ucraino Tsn.ua. Attualmente risulta rimosso, anche dai social.\n', 'Il video di un elicottero russo abbattuto dall’antiaerea ucraina è in realtà una ripresa tratta da un videogioco noto come Arma3. A diffondere il video sono stati diversi account sostenitori dell’Ucraina, così come dall’account Twitter del Ministero della Difesa ucraino. A seguito di queste condivisioni, il video è stato ripreso anche dalle testate italiane.']"
162,news-936955,«Il Cremlino ha pagato per disegnare svastiche sui muri dell’Ucraina»: l’accusa shock di Rolling Stone,https://www.open.online/2022/03/24/ucraina-svastiche-cremlino-inchiesta-rolling-stone,2022-03-24 16:40:00,"['«Il Cremlino ha pagato per disegnare svastiche sui muri dell’Ucraina»: l’accusa shock di Rolling Stone\n', '\n', 'L’operazione sarebbe stata fondamentale per giustificare l’invasione come opera di “denazificazione”. La rivista frena: «Impossibili verifiche indipendenti»\n', 'Un uomo d’affari collegato al Cremlino avrebbe commissionato dei graffiti con la Svastica sui muri delle strade ucraine: è questa la ricostruzione fatta dalla testata Rolling Stone, che nelle ultime ore ha pubblicato un lungo articolo sulla vicenda. L’obiettivo di una simile operazione, scrive il giornale americano, sarebbe stato quello di offrire a Putin un pretesto per dare avvio all’invasione iniziata lo scorso 24 febbraio, a più riprese giustificata da Mosca con la missione di «combattere i neonazisti».\n', 'L’uomo dietro la manovra\n', '«Molte fonti», che includono report dell’intelligence statunitense, avrebbero riferito a Rolling Stone che l’uomo al centro del «complotto» sarebbe il magnate Pavel Fuks, attivo nel settore immobiliare, bancario e petrolifero, che da dicembre a febbraio avrebbe offerto dai 500 ai 1.500 dollari ad alcuni «criminali di strada» per vandalizzare le strade delle città con graffiti filo-Nazisti. Dietro l’operazione di Fuks, prosegue Rolling Stone, ci sarebbero le forze di polizia russe. Fuks sarebbe stato infatti costretto a prender parte all’operazione, e minacciato della chiusura delle sue attività nella regione in caso di diniego: almeno questo è quello che ha raccontato alla stampa un suo sedicente amico, l’ex kick-boxer ucraino Oleg Plyush, che si è dichiarato pronto, se necessario, a ripetere le sue affermazioni sotto giuramento. Il diretto interessato non ha risposto alle mail inviate ai suoi account, né lo ha fatto il suo avvocato americano John Lomas. Rolling Stone dichiara di non essere stato in grado di verificare in modo indipendente il collegamento tra gli episodi di vandalismo e il disegno di cui Fuks sarebbe stato protagonista. \n', 'Il neo-nazismo in Ucraina: tra verità e propaganda\n', 'Dissacrare i siti ebraici e usare i simboli nazisti per fomentare disordini è una nota tattica sovversiva impiegata dall’intelligence russa sin dai tempi della guerra fredda, come testimoniano le dichiarazioni che Oleg Kalugin – un ex generale del KGB – ha riportato nel suo libro Spymaster. In Ucraina, come in molti paesi ex sovietici, sono effettivamente attive formazioni dell’ultradestra: basti pensare alle origini del noto battaglione Azov, fondato nel 2014 dal militante\xa0Andriy Biletsky e attualmente incorporato nella Guardia nazionale ucraina come unità militare permanente. Il partito di estrema destra Svoboda è presente in parlamento, ma con poco più del 2% dei consensi, anche se è risaputo che queste e altre formazioni di estrema destra ebbero un ruolo nei movimenti di piazza che nel 2014 costrinsero alle dimissioni l’allora presidente filo russo Yanukovich. Ovviamente questo non basta in alcun modo a supportare la denuncia di Putin riguardo il presunto dominio che in Ucraina avrebbero le frange che si rifanno al nazismo. Tanto più che alla guida del governo di Kiev c’è il presidente democraticamente eletto Volodymyr Zelensky, che oltre ad essere ebreo ha perso alcuni parenti nel corso dell’Olocausto.']"
163,news-936751,"Ucraina, via libera della Nato agli aiuti militari: «Invieremo armi anti-carro e droni». Appello alla Cina: «Non sostenga Mosca»",https://www.open.online/2022/03/24/ucraina-zelensky-vertice-nato,2022-03-24 14:28:00,"['Ucraina, via libera della Nato agli aiuti militari: «Invieremo armi anti-carro e droni». Appello alla Cina: «Non sostenga Mosca»\n', '\n', 'Approvato anche il rafforzamento dell’Alleanza a Est: in Bulgaria, Ungheria, Romania e Slovacchia saranno schierate quattro unità da combattimento\n', 'La Nato rafforzerà le proprie difese a Est e incrementerà l’assistenza militare all’Ucraina. La decisione è stata annunciata in seguito al vertice straordinario dell’Alleanza Atlantica, tenutosi oggi, 24 marzo. «Gli alleati oggi hanno deciso di fornire più assistenza all’Ucraina, anche dal punto di vista militare: armi anti-carro, difese anti missili e droni, che si sono dimostrati molto efficaci. Gli alleati poi assisteranno l’Ucraina con aiuti finanziari e umanitari», ha detto il segretario Jens Stoltenberg in conferenza stampa. «Prenderemo ulteriori decisioni quando ci incontreremo a Madrid (alla fine di giugno, ndr)», ha aggiunto, prima di lanciare un messaggio alla Cina: «Non deve fornire sostegno economico o militare all’invasione russa».\n', 'Nuove unità da combattimento nell’Europa dell’Est\n', 'Per la Nato, l’invasione russa dell’Ucraina rappresenta la sfida più grande dai tempi della Seconda Guerra Mondiale e, come ha lasciato intendere Stoltenberg alla vigilia del summit, richiede un «reset» dell’Alleanza che sia in grado di fornire risposte a lungo termine. Nell’immediato, la Nato rafforzerà il fianco orientale schierando quattro nuove unità da combattimento: verranno dislocate in Bulgaria, Ungheria, Romania e Slovacchia, in aggiunta alle forze già presenti dal 2014 in Polonia e nei Paesi baltici e alle 100 mila truppe Usa sul territorio europeo.\n', 'L’appello di Kiev: «Dateci i vostri carri armati»\n', 'Ma non è tutto. Se l’imposizione di una no-fly zone è esclusa (lo stesso presidente ucraino Volodymyr Zelensky non ne ha fatto cenno nel suo intervento al vertice), l’Alleanza si impegna a fornire a Kiev equipaggiamenti per far fronte a minacce «chimiche, biologiche, radiologiche e nucleari». Zelensky aveva chiesto alla Nato «aiuti militari senza restrizioni». «Avete almeno 20.000 carri armati. L’Ucraina ha chiesto l’uno per cento di tutti i vostri carri armati. Dateceli o vendeteceli», aveva detto il presidente ucraino intervenendo in videochiamata al summit. «La Nato deve ancora far vedere cosa l’Alleanza può fare per salvare le persone. Far vedere che è davvero la più potente associazione di difesa nel mondo. E il mondo sta aspettando. E l’Ucraina sta aspettando ancora di più di vedere azioni concrete». In mattinata Zelensky aveva avvertito che i summit della giornata (Nato, vertice G7 e Consiglio Europeo) mostreranno «chi è un amico, chi è un partner, e chi ci ha tradito per soldi».\n', 'La richiesta (già bocciata) di una missione di pace in Ucraina\n', 'Nel vertice Nato odierno si è discusso anche della possibile minaccia nucleare sullo sfondo della guerra in Ucraina. Gli Stati Uniti e l’Alleanza si stanno preparando al rischio di incidenti nucleari e biologici russi, ha detto un funzionario dell’amministrazione Usa. Quanto alla richiesta della Polonia e di alcuni Paesi dell’Europa orientale che spingono per una forza di pace internazionale in Ucraina, l’ipotesi è stata accantonata dalla Nato e dal presidente statunitense Joe Biden. Lo stesso Biden, in vista di una giornata potenzialmente cruciale per gli sviluppi della crisi ucraina, ha twittato: «Oggi a Bruxelles sto incontrando gli alleati della Nato, i membri del G7 e il Consiglio Europeo per discutere la nostra risposta all’attacco non provocato e ingiustificato della Russia in Ucraina. Siamo uniti in difesa della democrazia e con il popolo dell’Ucraina».\n', 'Nel corso del vertice Nato, è stato deciso anche il prolungamento fino al 30 settembre 2023 del mandato di Stoltenberg, che si è detto «onorato»: «Mentre affrontiamo la più grande crisi di sicurezza in una generazione, siamo uniti per mantenere la nostra Alleanza forte e la nostra gente al sicuro».']"
164,news-936891,Secondo la Tv di Stato russa le macerie di Mariupol sarebbero colpa dei «nazionalisti ucraini»,https://www.open.online/2022/03/24/ucraina-mariupol-servizio-tv-russa,2022-03-24 14:18:00,"['Secondo la Tv di Stato russa le macerie di Mariupol sarebbero colpa dei «nazionalisti ucraini»\n', '\n', 'Il servizio addossa le colpe della devastazione ai nazionalisti ucraini\n', 'In un servizio andato in onda sulla tv di Stato russa vengono trasmesse le immagini di Mariupol, riprese dall’alto. La città, bersaglio primario dei bombardamenti russi sin dall’inizio dell’invasione, appare devastata dalle macerie. «Scene tristi ovviamente… i nazionalisti ucraini si ritirano cercando di non lasciare nulla di intentato», è il commento della conduttrice in studio nel programma di approfondimento russo: un ribaltamento della realtà che sposta le colpe della distruzione di Mariupol sui nazionalisti ucraini piuttosto che sulle forze armate di Mosca, che hanno preso di mira la città con attacchi ripetuti nelle ultime settimane, non solo ai danni degli obiettivi militari ma anche di quelli dove erano presenti civili. L’episodio sta facendo molto discutere sui social, da quando la giornalista Mary Ilyushina ha postato la clip per denunciare la propaganda del Cremlino.\n', 'Negli scorsi giorni 3 mila persone hanno abbandonato Mariupol, incluso il suo sindaco Vadim Boychenko. Secondo Human Rights Watch (Hrw), adesso la zona è «un gelido paesaggio infernale ricoperto di cadaveri e di edifici distrutti». Il leader ucraino Zelensky aveva fatto riferimento alla devastazione della città nel corso del suo intervento di martedì 22 marzo, affermando in videocollegamento alla camera: «In questo momento a Mariupol non c’è più nulla, immaginate la vostra Genova completamente bruciata. Siamo al limite della sopravvivenza».']"
165,news-936691,"Ucraina: giocano con un ordigno che esplode, tre ragazzi ricoverati a Obilne",https://www.open.online/2022/03/24/guerra-ucraina-ragazzi-mina-obilne,2022-03-24 10:14:00,"['Ucraina: giocano con un ordigno che esplode, tre ragazzi ricoverati a Obilne\n', '\n', 'I militari ricordano che i russi usano mine antiuomo, anche quelle cosiddette a farfalle che possono essere di vari colori. Un altro pericolo, sempre secondo i militari, sono gli ordigni inesplosi \n', 'Tre ragazzi di 15, 13 e 12 anni sono ricoverati in gravi condizioni nel villaggio di Obilne vicino a Zaporizhzhia perché hanno giocato con un ordigno esplosivo che è esploso. A scriverlo è il Servizio di emergenza ucraino. I militari ricordano che i russi usano mine antiuomo, anche quelle cosiddette a farfalle che possono essere di vari colori. Un altro pericolo, sempre secondo i militari, sono gli ordigni inesplosi che «possono sembrare un giocattolo, un telefono cellulare, una penna a sfera: qualsiasi oggetto può essere riempito di esplosivo». ']"
166,news-936589,"«La Russia colpisce con bombe al fosforo le città di Lugansk, ci sono morti» – Le foto",https://www.open.online/2022/03/24/guerra-ucraina-bombe-fosforo-lugansk-foto,2022-03-24 07:57:00,"['«La Russia colpisce con bombe al fosforo le città di Lugansk, ci sono morti» – Le foto\n', '\n', 'La denuncia dell’amministrazione militare regionale: quattro morti, case dfistrutte \n', 'La Russia sta bombardando le città che si trovano nella regione di Lugansk con bombe al fosforo. Lo scrive su Telegram il capo dell’amministrazione militare regionale Sergey Gaidai, sottolineando che ci sono morti e feriti. «Nella notte gli invasori hanno bombardato la regione di Lugansk con missili e bombardamenti al fosforo – scrive Gaidai -. Si sa già che quattro persone sono morte e i russi hanno danneggiato o completamente distrutto molte case». Sono state colpite le città di Severodonetsk, Lysychansk, Rubizhne, Kreminna, Novodruzhesk e Voevodivka. Ieri gli ucraini hanno denunciato bombardamenti al fosforo a Hostomel e Irpin. Al momento non risulta possibile confermare l’utilizzo di bombe al fosforo nella guerra in Ucraina. \n', 'Foto copertina da: Twitter\n', ' ']"
167,news-936579,"Ucraina, il porto di Berdyansk in fiamme e la nave a fuoco dopo le bombe – Il video",https://www.open.online/2022/03/24/guerra-ucraina-porto-berdyansk-video,2022-03-24 07:30:00,"['Ucraina, il porto di Berdyansk in fiamme e la nave a fuoco dopo le bombe – Il video\n', '\n', 'Nella mattinata di ieri era stato aperto un corridoio umanitario nella cittadina\n', 'I media ucraina raccontano che il porto di Berdyansk, che si trova nella regione di Zaporizhzhia, è in fiamme e pubblicano fotografie e filmati che mostrano un bombardamento. Nella mattinata di ieri era stato aperto un corridoio umanitario nella cittadina, mentre il consiglio comunale della città aveva fatto sapere che il deputato e mecenate Oleksandr Ponomariov è stato rapito. La marina militare ucraina ha fatto sapere che una grande nave russa è stata distrutta. In un video che circola sui media ucraini si vede la nave che esplode e la spessa nube di fumo e fiamme. Berdyansk, sul mare di Azov a circa 70 a sudovest di Mariupol, è stata occupata dalle truppe russe il 27 febbraio.']"
168,news-936573,Mattarella all’Anpi: «La guerra della Russia in Ucraina colpisce le fondamenta della democrazia»,https://www.open.online/2022/03/24/guerra-ucraina-messaggio-mattarella-anpi,2022-03-24 07:10:00,"['Mattarella all’Anpi: «La guerra della Russia in Ucraina colpisce le fondamenta della democrazia»\n', '\n', 'Il messaggio del Quirinale per il congresso dell’associazione dei partigiani \n', 'Il presidente della Repubblica Sergio Mattarella ha inviato un messaggio al presidente dell’Associazione Nazionale Partigiani (Anpi) Gianfranco Pagliarulo in occasione del 17° Congresso Nazionale. «Il bersaglio della guerra non è soltanto la pretesa di sottomettere un Paese indipendente quale è l’Ucraina. L’attacco colpisce le fondamenta della democrazia, rigenerata dalla lotta al nazifascismo, dall’affermazione dei valori della Liberazione combattuta dai movimenti europei di Resistenza, rinsaldata dalle Costituzioni che hanno posto la libertà e i diritti inviolabili dell’uomo alle fondamenta della nostra convivenza», ha scritto Mattarella. Per questo, ha concluso l’inquilino del Quirinale, «il Congresso dell’Anpi, associazione che raccoglie l’eredità di coloro che hanno lottato per la libertà, sarà certamente, ancora una volta, un momento importante di testimonianza e di riflessione. Di solidarietà attiva con chi sta resistendo, di ricerca di una pace su cui ricostruire civiltà e diritto. I principi, vivi e attuali, della nostra Carta costituzionale agiscano da guida». ']"
169,news-936565,La distruzione di Mariupol: i bombardamenti russi riducono la città in macerie – Il video,https://www.open.online/2022/03/24/guerra-russia-ucraina-mariupol-distruzione-video,2022-03-24 06:55:00,"['La distruzione di Mariupol: i bombardamenti russi riducono la città in macerie – Il video\n', '\n', 'Anche il sindaco ha lasciato la cittadina. 3 mila evacuati nei giorni scorsi\n', 'In questo filmato pubblicato da Nexta si mostra la distruzione della città ucraina Mariupol dopo i bombardamenti dei russi e un mese di guerra. Nei giorni scorsi 3 mila persone hanno abbandonato la zona. Anche il sindaco Vadim Boychenko ha lasciato la città «perché lì non c’era più alcun collegamento». «Come ha spiegato il capo dell’amministrazione militare regionale di Donetsk , Pavel Kirilenko, Boychenko ha lasciato la città perché non c’è alcun collegamento lì», ha fatto sapere l’agenzia di stampa Ria Novosti. Un altro filmato mostra la città dall’alto. ']"
170,news-936557,Manuel Valls: «Per Ue e Nato è l’ora delle decisioni difficili. Prepariamo le nostre opinioni pubbliche»,https://www.open.online/2022/03/24/francia-manuel-valls-russia-ucraina-nato-ue,2022-03-24 06:39:00,"['Manuel Valls: «Per Ue e Nato è l’ora delle decisioni difficili. Prepariamo le nostre opinioni pubbliche»\n', '\n', 'L’ex premier francese: «Se non interveniamo rischiamo una disfatta morale terribile»\n', '«Il punto ormai è questo: la situazione attuale, dopo un mese di guerra, è tollerabile a medio-lungo termine, da un punto di vista morale e anche strategico? Credo che i responsabili Ue, Nato e G7 in questi giorni si stiano chiedendo proprio questo». L’ex premier francese Manuel Valls in un’intervista rilasciata oggi al Corriere della Sera pone un dilemma fondamentale all’Unione Europea e alla Nato. Ovvero se non sia il momento di prendere una decisione «difficile». Quale? Nel colloquio con Stefano Montefiori, Valls dice che «dobbiamo prepararci a tutte le eventualità. Potremmo accettare la distruzione totale dell’Ucraina? Di Mariupol, di Odessa, di Kiev? Potremmo accettare l’uso di armi chimiche, dopo che la Russia ha già usato i missili ipersonici?». \n', '«Una disfatta morale terribile»\n', 'Finora l’Occidente non è intervenuto direttamente per non scatenare una guerra atomica. Ma secondo Valls «è giusto dare tutte le possibilità ai negoziati, fino all’ultimo, nella speranza che i massacri si fermino. Ma se questo non succede? Che cosa facciamo se la distruzione prosegue? Il rischio è che la nostra disfatta morale sia terribile». E arriverà il momento in cui saremo costretti a rispondere alla domanda di fondo: «Nel 2013 avevamo posto a Bashar la linea rossa dell’uso delle armi chimiche in Siria. Biden era allora il vice di Obama. Bashar usò comunque le armi chimiche sulla sua popolazione e i nostri Rafael decollarono per dare la risposta annunciata. Fu Obama a tirarsi indietro, noi fummo costretti a richiamare i caccia e a farli tornare alle basi. Quel segnale di debolezza dell’America venne immediatamente sfruttato da Vladimir Putin in Siria e qualche mese dopo in Crimea. Putin sapeva di avere mano libera, sapeva che gli Stati Uniti non sarebbero intervenuti». Ma ora «non possiamo tirarci indietro di fronte a una battaglia che è di civiltà, e non da oggi ma almeno dal discorso alla conferenza di Monaco del 2007, quando Putin espose la sua teoria sulle democrazie occidentali deboli e dominate dall’ideologia Lgbt. I suoi discorsi sono pieni di violenza e, ormai lo sappiamo, vanno presi alla lettera. Dobbiamo preparare le nostre opinioni pubbliche».']"
171,news-936537,Conte: «Il M5s voterà no all’aumento delle spese militari. Cade il governo? Ognuno farà le sue scelte»,https://www.open.online/2022/03/24/m5s-giuseppe-conte-vs-spese-militari,2022-03-24 05:08:00,"['Conte: «Il M5s voterà no all’aumento delle spese militari. Cade il governo? Ognuno farà le sue scelte»\n', '\n', 'Il leader dei grillini: la soglia del 2% è frutto di un impegno del 2014, non possiamo violarlo \n', 'Il leader del Movimento 5 Stelle Giuseppe Conte annuncia che il suo partito voterà no all’aumento. E, in un’intervista rilasciata a La Stampa, fa anche sapere che in caso di rischio caduta del governo Draghi «ognuno farà le sue scelte». Dopo l’astensione dei grillini sulla risoluzione di L’Alternativa C’è, a prima firma di\xa0Pino Cabras, ex M5s, in cui si chiedeva di impegnare il governo «a non incrementare le spese militari al 2% del Pil», l’ex Avvocato del Popolo detta la linea nel colloquio con Andrea Malaguti. «La soglia del 2% è frutto di un impegno preso nel 2014 che non può essere cancellato e che io stesso non ho rinnegato quando ero presidente del Consiglio. Però mi sono impegnato a rivedere i criteri di calcolo in modo da tenere conto anche dei costi politici e immateriali che comportano le nostre missioni all’estero», esordisce. \n', 'E poi spiega: «In un momento come quello attuale di caro-bollette, dopo due anni di pandemia, e con la recessione che si farà sentire sulla pelle di famiglie e imprese, non si capisce per quale motivo le priorità debbano essere le spese militari». Ed ecco l’annuncio del voto: «Non potremmo assecondare un voto che individuasse come prioritario l’incremento delle spese militari a carico del nostro bilancio nazionale. In questo caso il Movimento non potrebbe fare altro che votare contro». Una eventualità che metterebbe a rischio il governo Draghi. Ma lui non sembra granché preoccupato: «Ognuno farà le sue scelte. Ma confido che anche il progetto di rafforzamento della difesa europea sia portato avanti con ponderazione, al fine di razionalizzare le spese e non moltiplicarle, e comunque attraverso uno sforzo comune europeo».\n', 'Infine, Conte parla di Putin e di un dettaglio che l’ha colpito durante i colloqui con lo Zar: la sua meticolosità: «Il 26 dicembre 2019, Santo Stefano. Stiamo al telefono per un’ora e mezza. Putin contesta dettagliatamente tutte le violazioni ucraine degli accordi di Minsk. In genere i leader, in questo tipo di incontri, tendono a stare sulle questioni di principio. Lui no. Lui è molto più specifico». Per Conte quella dello Zar è «una deriva autocratica che ho già denunciato in passato, a cominciare dalla censura sul caso Navalny quando ero presidente del Consiglio. Sicuramente questa aggressione avrà dei contraccolpi interni molto forti anche per la popolazione russa, sia da un punto di vista economico che da un punto di vista sociale. E potrebbe isolare Putin ancora di più rispetto agli apparati che l’hanno sin qui sostenuto, a cominciare dagli oligarchi».']"
172,news-936531,"Zelensky: «Non ho paura di morire, il nostro popolo combatterà fino all’ultimo. La guerra è in Europa»",https://www.open.online/2022/03/24/guerra-russia-ucraina-zelensky-intervista-europa,2022-03-24 04:46:00,"['Zelensky: «Non ho paura di morire, il nostro popolo combatterà fino all’ultimo. La guerra è in Europa»\n', '\n', 'Il presidente dell’Ucraina parla con Repubblica: «Crediamo che l’intero mondo civilizzato alla fine si unirà a noi e insieme porremo fine a questa guerra. Perché la guerra non è in Ucraina, la guerra è in Europa»\n', 'Il presidente dell’Ucraina Volodymyr Zelensky ha parlato oggi con il direttore di Repubblica Maurizio Molinari nella sua prima intervista a un giornale italiano dall’invasione della Russia. «La guerra lampo di Putin è fallita, la nostra resistenza continua», esordisce Zelensky, che poi chiede alla Nato «mezzi di difesa aerea per proteggerci dal cielo» ma è disposto a incontrare anche subito il presidente della Russia «a patto di non subire ultimatum». Il presidente ha una speranza: «Crediamo che l’intero mondo civilizzato alla fine si unirà a noi e insieme porremo fine a questa guerra. Perché la guerra non è in Ucraina, la guerra è in Europa». Ed è pronto a vedere lo Zar: «Sono sempre stato pronto per questo incontro negli ultimi anni, da quando sono stato eletto presidente dell’Ucraina. La guerra nel nostro Paese va avanti da otto anni, anche se la Russia ha in passato affermato al mondo che le truppe russe non erano presenti nel nostro Est. La guerra su larga scala della Russia contro l’Ucraina è in corso da un mese. Sono pronto per questo incontro ora, come ho più volte affermato pubblicamente». \n', 'Poi parla del suo intervento alla Camera: «Mi sono rivolto al Parlamento italiano e a tutto il popolo italiano perché nei momenti difficili, ci siamo sempre aiutati a vicenda. Durante l’epidemia di Covid, i nostri medici e gli aiuti umanitari sono stati tra i primi ad andare in Italia, durante l’alluvione in Ucraina, abbiamo ricevuto e sentito il vostro aiuto. Abbiamo bisogno del vostro aiuto più completo anche adesso, perché l’Ucraina sta attraversando una delle fasi più difficili della sua storia». All’Italia chiede di fare «pressione sull’aggressore, aumentate le sanzioni contro quei russi che hanno iniziato e conducono questa guerra, rinunciate alle merci russe, ritirate le vostre aziende dal mercato russo. La Russia deve subire le conseguenze delle sue attività criminali: nella sua economia, negli scaffali vuoti nei negozi, negli yacht e nelle ville sottoposti a blocco, nell’impossibilità di viaggiare nel vostro bellissimo Paese». Zelensky non teme di essere ucciso da un missile russo: «Il mio unico timore è che nel XXI secolo uno dei più grandi Paesi d’Europa possa essere cancellato dalla faccia della terra. Ma il mondo non o permetterà. Il male non può prevalere, è contro la logica del buon senso, contro la vita stessa, contro la natura stessa». Ma non ha intenzione di lasciare il paese se la situazione precipitasse: «Ognuno di noi è il presidente e ognuno di noi è il guerriero. Combatteremo tutti fino all’ultimo».']"
173,news-936465,L’appello di Zelensky: «Dobbiamo fermare insieme la Russia e la guerra: scendete tutti in piazza e fatevi sentire» – Il video,https://www.open.online/2022/03/24/ucraina-appello-zelensky-manifestazioni-pace-in-tutto-il-mondo-video,2022-03-24 00:46:00,"['L’appello di Zelensky: «Dobbiamo fermare insieme la Russia e la guerra: scendete tutti in piazza e fatevi sentire» – Il video\n', '\n', 'Il presidente ucraino in un messaggio (in inglese): «La guerra continua, è passato già un mese! Ricordate: le persone contano, la libertà conta, la pace conta, l’Ucraina conta»\n', 'Il presidente ucraino Volodymyr Zelensky ha invitato le persone di tutto il mondo a scendere in piazza da domani, 24 marzo, a un mese dall’inizio dell’invasione russa, per protestare contro la guerra. «La guerra della Russia non è\xa0solo la guerra contro l’Ucraina, il suo senso è più profondo. La Russia ha iniziato la propria guerra contro la libertà per come la conosciamo», ha esordito il presidente ucraino nel suo tradizionale video serale dalle strade di Kiev. Un videomessaggio diverso dai precedenti, perché per la prima volta il presidente ucraino non ha parlato solo alla popolazione ucraina, ma a tutto il mondo, con un raro messaggio in inglese. «Questo è solo l’inizio per la Russia, a partire dalla terre ucraine – ha proseguito Zelensky -. La Russia sta cercando di sconfiggere la libertà di tutte le persone in Europa, di tutte le persone nel mondo. La Russia cerca di dimostrare che solo la forza rozza e crudele conta e cerca di dimostrare che le persone non contano, così come tutte le cose che ci rendono umani. Questo è il motivo per cui tutti dobbiamo fermare la Russia. Il mondo deve fermare la guerra». \n', 'Il presidente ucraino ha poi aggiunto: «Ringrazio quanti lavorano a sostegno dell’Ucraina e a sostegno della libertà, ma la guerra continua, continua il terrore contro i civili. È passato già un mese! È così tanto…Mi spezza il cuore, il cuore di tutti gli ucraini e di ogni persona libera sulla terra». E Zelensky ha poi rivolto un appello alle persone di tutto il mondo: «Vi chiedo di opporvi alla guerra, a partire dal 24 marzo, esattamente a un mese dall’inizio dell’invasione russa. Da questo giorno e nei giorni a venire. Mostrate il vostro supporto dai vostri uffici, dalle vostre case, dalle scuole e dalle università. Supportate l’Ucraina, supportate la libertà, supportate la vita. Scendete in piazza, per le strade, rendetevi visibili e ricordate che la libertà è importante, che le persone contano, che la pace è importante, che l’Ucraina è importante. Ovunque, in tutte le città, uniamoci tutti per dire che vogliamo che la guerra finisca».\xa0']"
174,news-933633,"Ucraina, la Nato verso nuovi rinforzi sul confine est. L’annuncio di Kiev: «Abbiamo riconquistato Irpin»",https://www.open.online/2022/03/23/guerra-ucraina-23-marzo,2022-03-23 23:45:00,"['Ucraina, la Nato verso nuovi rinforzi sul confine est. L’annuncio di Kiev: «Abbiamo riconquistato Irpin»\n', '\n', 'Si fanno sempre più frequenti le accuse da parte delle autorità ucraine di bombardamenti con il fosforo bianco dell’esercito russo. Alla vigilia del vertice Nato con Joe Biden, Stoltenberg avverte il Cremlino su una possibile escalation\n', 'Nel 28° giorno di guerra\xa0tra Russia e Ucraina un convoglio umanitario di 11 autobus diretto a Mariupol è stato sequestrato dall’esercito di Mosca. Le forze russe sono riuscite a entrare in città e tra loro ci sono anche i separatisti del Donbass. Intanto secondo fonti Usa per la prima volta la potenza dell’esercito russo è scesa sotto il 90 per cento: nonostante lo strapotere militare nei confronti di Kiev, Mosca sta subendo molte perdite sia di mezzi sia di uomini. E il presidente degli Stati Uniti ha intenzione di imporre nuove sanzioni nei confronti di cittadini russi, tra cui esponenti della Duma.\n', '23.40 – Allarme incendi boschivi intorno alla centrale di Chernobyl\n', '«I vigili del fuoco stanno cercando di\xa0estinguere gli incendi vicino alla centrale nucleare di\xa0Chernobyl». Lo ha annunciato l’Aiea (Agenzia internazionale per l’energia atomica, ndr) su Twitter riportando che\xa0«lievi aumenti delle concentrazioni di cesio nell’aria sono\xa0state rilevate a Kiev e in due centrali nucleari, ma non hanno\xa0posto problemi significativi a livello di radiazioni».\xa0Poco prima, il direttore dell’Agenzia internazionale per\xa0l’energia atomica, Rafael Mariano Grossi, si era detto\xa0«gravemente preoccupato per la sicurezza degli impianti\xa0nucleari e aveva avvertito che la necessita’ di prevenire un\xa0incidente nucleare diventa ogni giorno più urgente». Le autorità ucraine affermano che il controllo russo dell’impianto sta ostacolando gli sforzi per controllare gli incendi. \n', '\n', '23.20 – Il consigliere di Zelensky: «Possiamo vincere senza Nato e senza no-fly zone, ma ci servono armi pesanti»\n', '«Possiamo vincere senza Nato, senza no-fly zone, se la Nato ci fornirà armi e difesa anti-aerea, ovviamente pesanti». È quanto dichiarato da Oleksiy Arestovich, consigliere del presidente ucraino Volodymyr Zelensky, durante un’intervista rilasciata alla trasmissione di Rete4, Controcorrente. «A oggi abbiamo abbattuto 105 aerei, per cui riusciamo a chiudere lo spazio aereo da soli. Ci servono però armi pesanti – ha proseguito – perché ora ci sono volontari che vogliono prendere un’arma da fuoco, però non ci bastano le armi e noi abbiamo bisogno delle armi. Noi da soli riusciremo a sconfiggere la Russia». Quanto alla mancata menzione di richiesta di armi all’Italia durante il discorso del presidente Zelensky al Parlamento italiano, diversamente da quanto avvenuto con altri Paesi, Arestovich ha spiegato: «Siamo grati all’Italia per il supporto\xa0diplomatico e l’accoglienza dei profughi ucraini, ogni Paese\xa0decide che in che modo darci supporto. Anche le sanzioni sono un\xa0tipo di armi e ci aiutano, anche sul campo di combattimento». \n', '22.45 – Il Consiglio Sicurezza dell’Onu boccia la bozza umanitaria della Russia\n', 'Il Consiglio di Sicurezza dell’Onu ha bocciato la bozza di risoluzione elaborata dalla Russia sulla situazione umanitaria in Ucraina. Il documento, che chiedeva l’accesso umanitario per la consegna degli aiuti e la protezione dei civili, senza però menzionare il ruolo di Mosca nella crisi, ha ottenuto solo due voti a favore, da Russia e Cina, e 13 astensioni. I voti necessari per far passare tale risoluzione sarebbero dovuti essere almeno 9, non essendo imposto il veto. \n', '21.34 – Renault sospende le attività nello stabilimento di Mosca\n', 'Renault ha annunciato la sospensione delle attività del suo stabilimento di Mosca. Lo fa sapere la società stessa in un comunicato. La decisione arriva dopo che il ministro degli Esteri ucraino Dmytro Kuleba aveva chiesto un boicottaggio mondiale del marchio che non aveva ancora interrotto le attività in Russia. \n', '21.19 – La Russia blocca Google news \n', 'L’accesso al servizio Internet News di Google è stato limitato sul territorio della Russia per la presenza di materiali contenenti informazioni inaffidabili sull’andamento dell’operazione militare speciale in Ucraina. Lo scrive l’agenzia di stampa Tass. L’autorità russa che regola le comunicazioni, Roskomnadzor ha annunciato che «sulla base della richiesta dell’Ufficio del procuratore generale russo, si è deciso di limitare l’accesso al servizio web delle News di Google sul territorio del paese».\n', '21.09 – Il sindaco di Kiev: «Abbiamo ripreso Irpin»\n', 'Quasi tutta la città di Irpin, alla periferia nordoccidentale di Kiev, è tornata in mani ucraine. Lo ha confermato il sindaco della capitale, Vitalij Klitshcko, citato dalla Bbc, affermando che la controffensiva ha respinto l’attacco russo anche a Makariv, altra cittadina a una settantina di chilometri a ovest della capitale. L’esercito ucraino ha «distrutto il piano russo per circondare Kiev», ha spiegato Klitshcko.\n', '20.50 – Di Maio: «I 10 punti dell’azione diplomatica per la pace e la stabilità»\n', 'Il ministro degli Esteri Luigi Di Maio elenca in dieci punti quella che è l’azione diplomatica che il governo italiano sta mettendo in campo nell’ambito della guerra Russia-Ucraina. Dal no alla no-fly zone alle sanzioni a Mosca, dalla richiesta di un tetto massimo al prezzo del gas alla diversificazione delle fonti energetiche, dalla proposta di corridoi umanitari e di cessate il fuoco localizzati al supporto alla resistenza ucraina. In chiusura il ministro precisa che l’Italia agisce in piena sintonia con i suoi partner europei, della Nato e G7 per «mettere fine a questa folle guerra». \n', '20.20 – Uccisa una giornalista russa a Kiev \n', 'Una giornalista russa è morta dopo essere stata colpita dai bombardamenti russi a Kiev mentre filmava la distruzione provocata dal lancio di razzi in un centro commerciale nel distretto di Podolsky. A riportarlo è il Guardian, secondo il cui resoconto, Oksana Baulina, reporter di un sito di notizie indipendente con sede in Russia, l’Insider, era in Ucraina come corrispondente. Aveva fatto reporting da Leopoli e da Kiev. Con lei è morto un altro civile, mentre altre due persone che la accompagnavano sono rimaste ferite. \n', '19.58 – Kiev chiede il boicottaggio mondiale della Renault\n', 'Il ministro degli Esteri ucraino Dmytro Kuleba ha chiesto un boicottaggio mondiale del marchio Renault. La società è tra le aziende francesi che il presidente ucraino Volodymyr Zelensky ha accusato oggi di «sponsorizzare la guerra» per non aver sospeso le attività in Russia e non aver lasciato il Paese.\n', '19.34 – Mosca espelle i diplomatici americani \n', 'Il ministero degli Esteri russo ha consegnato all’ambasciata degli Stati Uniti a Mosca un elenco di diplomatici americani che sono stati dichiarati persone non gradite e che dunque saranno espulse nelle prossime ore. A riportare la notizia è l’agenzia di stampa Tass. La decisione arriva dallo stesso ministero, secondo cui «qualsiasi azione ostile degli Stati Uniti contro la Russia avrà una risoluta e appropriata risposta».\n', '19.16 – Johnson dà sostegno a Zelensky: «Più armi dalla Nato»\n', 'Colloquio telefonico tra il premier britannico e il presidente ucraino. Boris Johnson si è impegnato a sostenere Volodymyr Zelensky nella richiesta di «un incremento sostanziale» da parte dell’Occidente di «armi difensive letali» destinate alle forze di Kiev. Lo rende noto Downing Street precisando che Johnson farà «pressione» domani in questo senso con tutti i colleghi in sede G7 e Nato. Secondo le anticipazioni, il premier Tory si appresta ad annunciare l’invio da parte del Regno Unito di altre migliaia di missili anticarro e armi ad alto potenziale esplosivo all’Ucraina, più che raddoppiando le forniture attuali.\n', '18.55 – Biden annuncerà nuove sanzioni su politici russi\n', 'Il presidente degli Stati Uniti Joe Biden annuncerà nuove sanzioni indirizzate a figure politiche, oligarchi ed entità russe. A renderlo noto è il capo della sicurezza nazionale americana Jake Sullivan, parlando con i giornalisti a bordo dell’Air Force One diretto a Bruxelles. \n', '18.50 – Trudeau: «Avanti con invio armi e nuove sanzioni» \n', '«Dobbiamo continuare a inviare equipaggiamenti militari per aiutare gli ucraini nella loro eroica difesa. E dobbiamo continuare a imporre sanzioni senza precedenti a Putin e ai suoi facilitatori in Russia e Bielorussia, aumentando la pressione il più possibile». Queste le parole del primo ministro canadese, Justin Trudeau, nel corso del suo intervento in aula alla plenaria del Parlamento europeo a Bruxelles. «Dobbiamo garantire che la decisione di invadere un Paese sovrano e indipendente sia intesa come un fallimento strategico – ha evidenziato – che comporta costi rovinosi».\n', '18.00 – Il Wsj: «Zelensky ha chiesto di non sanzionare Abramovich»\n', 'Secondo il Wall Street Journal, Volodymyr Zelensky ha chiesto a Joe Biden di non sanzionare Roman Abramovich. Secondo il presidente ucraino, l’oligarca può avere un ruolo importante nei negoziati di pace con la Russia. \n', '17.30 – Onu: 977 civili uccisi dall’inizio della guerra\n', 'Sono almeno 977 i civili uccisi in Ucraina dall’inizio del conflitto: 81 sono bambini. Il bilancio è stato reso noto dall’Ufficio dell’Alto commissario delle Nazioni unite per i diritti umani (Ohchr). \n', '15.50 – Migliora il rublo dopo annuncio di Putin\n', 'Dopo le dichiarazioni di Vladimir Putin sui pagamenti del gas per l’Europa esclusivamente in rubli, la moneta russa ha cominciato a registrare da subito un miglioramento nei confronti del dollaro. Il rublo è sceso rapidamente a quota 100 per poi continuare a calare a 98,8. La valuta russa resta comunque debole, considerando che prima dell’invasione dell’Ucraina del 24 febbraio scorso veniva scambiata a circa 75 sul dollaro. \n', '14.50 – Nato: «Rafforzeremo la nostra presenza sul lato est, il conflitto non deve estendersi oltre l’Ucraina»\n', '«Domani i leader prenderanno la decisione di rafforzare ulteriormente la presenza della Nato nel suo lato orientale». Ad annunciarlo è il segretario generale dell’Alleanza Atlantica, Jens Stoltenberg. «Abbiamo il dovere di assicurarci che la guerra non esca dall’Ucraina – ha aggiunto – Una guerra diretta tra Nato e Russia causerebbe maggiore distruzione». E ancora: «Mosca deve smetterla con le minacce nucleari. L’uso di armi chimiche da parte della Russia cambierebbe la natura del conflitto e avrebbe enormi conseguenze. Gli alleati della Nato sono pronti a rafforzare gli aiuti all’Ucraina, incluso quelli militari». Nel summit straordinario di domani 24 marzo, tra l’altro, si affronterà anche il ruolo della Cina «che ha dato sostegno politico alla Russia e che la appoggia nella diffusione della disinformazione: agli alleati verrà detto che Pechino potrebbe dare aiuto materiale per l’invasione». La Nato, infine, «chiederà alla Cina di assumersi le sue responsabilità» e di chiedere «lo stop immediato della guerra».\n', '14.00 – Sindaco di Irpin: «Le truppe russe hanno usato bombe al fosforo»\n', '«La Russia ha usato bombe al fosforo bianco a Hostomel e Irpin». A dirlo è stato il sindaco di Irpin Oleksandr Markushin, citato da The Kyiv Independent. I russi – sempre stando alla sua ricostruzione – «hanno preso di mira le città satellite di Kiev con bombe al fosforo la notte del 22 marzo. L’uso di tali armi contro i civili è vietato dalle Convenzioni di Ginevra». Intanto il vice capo della polizia di Kiev ha diffuso un video in cui accusa la Russia di avere usato munizioni al fosforo contro la città di Kramatorsk, come riferisce The Independent. Immediato l’intervento del presidente americano Joe Biden: «L’uso di armi chimiche da parte della Russia è una minaccia reale».\n', '\n', 'Il tuo browser non supporta il tag iframe\n', '13.47 – Putin: «Non accetteremo pagamenti in dollari/euro per gas» \n', 'D’ora in poi la Russia non accetterà più pagamenti in dollari ed euro per il gas consegnato in Europa. Accetterà solo rubli. A dirlo è il presidente russo Vladimir Putin. Dopo le sue parole, tra l’altro, il rublo ha registrato un lieve miglioramento sul dollaro. La moneta russa, adesso, scambia a 100 sul dollaro.\n', '13.40 – Kiev: «Finora uccisi 15.600 militari russi»\n', 'Secondo le forze armate ucraine, sarebbero stati uccisi 15.600 militari russi. Il dato – che al momento non può essere verificato e che si riferisce dal 24 febbraio ad oggi – emerge dal bollettino quotidiano citato del Kyiv Independent. Sempre secondo Kiev, sarebbero stati abbattuti 101 aerei, 124 elicotteri e 42 droni militari; distrutti 517 carri armati, 1.578 veicoli corazzati o blindati, 1.008 veicoli militari, 70 auto cisterne di carburante, 267 pezzi d’artiglieria, 80 mezzi lanciamissili multipli, 47 batterie antiaeree e 15 macchinari speciali; affondate 4 imbarcazioni russe.\n', '13.08 – La Polonia espelle 45 diplomatici russi. Mosca: «Risponderemo in maniera appropriata»\n', 'Ormai è scontro tra Polonia e Mosca. La prima, infatti, ha espulso 45 diplomatici russi accusati di spionaggio facendo infuriare il Cremlino che, a sua volta, tramite il ministero degli Esteri, citato da Interfax, ha fatto sapere che Mosca darà una risposta «appropriata» all’espulsione dei diplomatici. «In modo assolutamente coerente e determinato, stiamo smantellando la rete dei servizi speciali russi nel nostro Paese», aveva detto poco prima su Twitter il ministro dell’Interno polacco Mariusz Kaminski. L’ambasciatore della Russia in Polonia, Sergei Andreev, ha confermato la notizia aggiungendo che le persone coinvolte dovrebbero lasciare la Polonia entro cinque giorni. Si tratta – ha concluso – di «accuse infondate»: la Russia si riserva «il diritto di prendere misure di ritorsione».\n', '12.44 – Zelensky: «Ci vorranno anni per capire i danni dell’attacco russo a Chernobyl»\n', 'La denuncia è sempre del presidente ucraino Zelensky, intervenuto davanti al Parlamento giapponese. «Dopo il ritiro delle truppe russe dall’Ucraina, ci vorranno anni per indagare sui danni che hanno arrecato alla terra di Chernobyl – ha detto – Quali sepolture di materiali radioattivi hanno danneggiato. E come la polvere radioattiva si è diffusa in tutto il pianeta. Attualmente ci sono 15 unità nucleari in Ucraina, tutte minacciate dall’aggressione militare russa». Chernobyl – continua – è «una centrale nucleare in Ucraina, dove nel 1986 c’è stata una potente esplosione, emissioni di radiazioni i cui effetti sono stati registrati in diverse parti del mondo. La zona di 30 chilometri intorno alla stazione di Chernobyl è ancora chiusa. È pericoloso. Migliaia di tonnellate di materiali contaminati sono sepolti nelle foreste che riempiono la zona chiusa anche allora. Rottami, automobili, solo nel terreno». Il 24 febbraio, giorno in cui i russi hanno attraversato quel territorio, avrebbero anche rimosso la polvere radioattiva nell’aria. «Immaginate la centrale nucleare dove è avvenuta la catastrofe, la protezione del reattore distrutto, un impianto di stoccaggio di scorie nucleari funzionante. La Russia ha trasformato questo impianto in un’arena di guerra», ha concluso osservando che la Russia starebbe usando la zona chiusa vicino alla centrale nucleare di Chernobyl per preparare nuovi attacchi contro gli ucraini.\n', '12.32 – L’Ucraina chiede alla Nato l’invio di «armi offensive»\n', 'La richiesta di Kiev di inviare più armi, adesso, è ufficiale. A farla è Andriy Yermak, capo di gabinetto del presidente ucraino Zelensky, alla vigilia del vertice straordinario dei leader della Nato a Bruxelles. Kiev, dunque, chiede espressamente all’Occidente l’invio di «armi offensive» come «mezzo di deterrenza» contro i russi. «Le nostre forze armate e i nostri cittadini resistono con un coraggio sovrumano, ma non possiamo vincere una guerra senza armi offensive, senza missili a medio raggio, che possono essere un mezzo di deterrenza», ha dichiarato Yermak in un video su Telegram.\n', '12.22 – Kiev: «A Sumy alcune truppe russe non combattono»\n', 'Secondo il capo dell’amministrazione militare regionale di Sumy, Dmytro Zhyvytskyi, citato dall’agenzia di stampa ucraina Unian, «alcune unità delle truppe russe si girano e tornano indietro, rifiutandosi di combattere. Questo è il secondo caso di rifiuto organizzato dell’esercito russo di prendere parte al genocidio degli ucraini durante la guerra. Durante una conversazione con uno dei comandanti si è saputo che né lui né i suoi combattenti hanno alcun desiderio di combattere in Ucraina».\n', '12.18 – «Russi a 40 km da Mykolaiv, città sotto controllo ucraino»\n', '«La città è chiaramente sotto il controllo dell’esercito ucraino, Mykolaiv al momento è relativamente sicura. Ci sono stati dei bombardamenti. Le truppe russe sono a 40 chilometri da qui, hanno preso dei villaggi nei dintorni della città. L’esercito ucraino sta cercando di allontanarle il più possibile». A dirlo all‘Ansa è il portavoce delle truppe anfibie d’assalto ucraine Yaroslav Chepurnoy. «Non crediamo che i russi attaccano dal mare, perché sono piuttosto lontani, per ora. Gli attacchi potrebbero aumentare ma per ora tutto è sotto controllo», ha concluso.\n', '11.57 – Zelensky: «I russi hanno usato più di mille missili»\n', 'Il presidente Zelensky, che oggi è intervenuto al Parlamento giapponese, come riferisce Ukrinform, ha dichiarato: «La Russia ha usato più di mille missili contro le pacifiche città dell’Ucraina, innumerevoli bombe aeree, le truppe russe hanno distrutto dozzine di nostre città, alcune rase al suolo». Uccisi – sempre secondo il leader ucraino – migliaia di ucraini, tra cui 121 bambini; 9 milioni, invece, le persone costrette a «fuggire dalle loro case». «I nostri territori settentrionali, orientali e meridionali si stanno svuotando perché le persone stanno fuggendo da questa minaccia mortale. La Russia ci ha persino bloccato dal mare», ha spiegato.\n', '11.32 – Due scambi di prigionieri con Kiev\n', 'Secondo il ministero degli Esteri russo, citato dalla Tass, ci sarebbero stati due scambi di prigionieri tra Mosca e Kiev.\n', '11.10 – Esercito Odessa: «Mosca attacca ma noi controlliamo la situazione»\n', 'A spiegarlo all’Ansa è il portavoce dell’esercito ucraino per l’Oblast di Odessa, Sergey Bratchuk, secondo cui la situazione è «sotto controllo ora». «L’aggressione della Russia cresce giorno dopo giorno ma grazie al nostro sistema di difesa tutto è sotto controllo», dice. Sul ruolo dell’Ue nella guerra, ha spiegato di essere consapevole del «fermo appoggio della società civile e dei leader europei». «Credo – ha concluso – che l’Europa darà seguito a quanto detto in termini di aiuti, soprattutto per ciò che riguarda l’invio di sistemi anti-aereo. Noi li stiamo aspettando e probabilmente ne ricevere di altri nei prossimi giorni».\n', '11.00 – Kiev: «Presi in ostaggio anche ufficiali»\n', 'A fornire maggiori dettagli sul sequestro del convoglio umanitario a Mariupol è la vice premier ucraina, Iryna Vereshchuk secondo cui «le forze di occupazione hanno violato l’accordo e non hanno permesso agli autobus di evacuare i residenti di Mariupol dal villaggio di Nikolske e dal villaggio di Melekino». «Ci sono 11 autobus – ha detto – e due veicoli del servizio di emergenza statale che sono stati sequestrati a un posto di blocco russo all’ingresso della città di Mangush e portati via in una direzione sconosciuta. Gli occupanti hanno anche preso in ostaggio 4 ufficiali del servizio di emergenza e 11 autisti. Chiediamo al Comitato internazionale della Croce Rossa e alle Nazioni Unite di fare tutto ciò che è urgente affinché la nostra gente sia liberata immediatamente».\n', '10.45 – Zelensky parla al Parlamento giapponese\n', '«La Russia vuole strumentalizzare il terrore nucleare con Chernobyl», queste le parole del presidente ucraino Zelensky al Parlamento giapponese. Nel corso del suo discorso di oggi 23 marzo ha accusato le forze russe di aver messo in pericolo la sicurezza della centrale nucleare, già teatro del grave incidente negli anni ’80 che è finita sotto il controllo dei russi. «Ora questa zona di esclusione può essere usata dai russi per preparare nuovi attacchi e nuove minacce», ha spiegato.\n', '10.34 – «L’esercito russo sta sparando sugli ospedali»\n', '«L’esercito russo sta sparando sugli ospedali. Abbiamo due ospedali di supporto in città, ciascuno con circa 200 feriti. Seppelliamo circa 40 persone al giorno. Nel periodo prebellico venivano seppellite in media 8 persone al giorno. Secondo le mie stime, metà della popolazione ha lasciato la città. Un’altra metà rimane. E purtroppo tra coloro che rimangono ci sono molte persone che non sono in grado di provvedere a se stesse». A dirlo è il sindaco di Chernihiv Vladislav Atroshenko in un’intervista citata da Ukrinform. Dopo i bombardamenti dei russi Chernihiv – ha concluso – «è rimasta senza acqua, gas, riscaldamento ed elettricità».\n', '10.29 – Ucciso Ivan Shchokin, giovane promessa del canottaggio ucraino\n', 'Negli scontri per la difesa di Mariupol è morto Ivan Shchokin, un giovane di 25 anni, ritenuto promessa del canottaggio ucraino. Originario di Cherson, aveva già vinto tutte le competizioni giovanili a livello nazionale.\n', '10.05 – Il ministro degli Esteri russo: «L’Occidente cerca un nuovo ordine mondiale»\n', '«Quello che sta succedendo nel mondo non riguarda solo e non tanto l’Ucraina, ma gli sforzi per creare un nuovo ordine mondiale». A parlare è il ministro degli Esteri russo Sergej Lavrov in un discorso all’Istituto statale di relazioni internazionali di Mosca, come riporta la Tass. L’obiettivo è «quello di contenere la Russia, così come qualsiasi altro Paese che agisce in modo indipendente sulla scena globale. Nell’ambito della direzione assunta dalla Nato nei confronti della Russia, l’Ucraina è stata scelta come strumento per sopprimere l’indipendenza della Russia». Poi Lavrov ha accusato gli Stati Uniti di voler ostacolare i colloqui di Mosca con l’Ucraina così da porre fine al conflitto.\n', '9.47 – Bombardato il ponte sulla Desna\n', 'Secondo il governatore Viacheslav Chaus, i russi hanno bombardato nella notte il ponte sulla Desna che collegava Cernihiv a Kyiv. «Questo non ci impedisce di fornire aiuti umanitari a Chernihiv, forniamo alla città cibo e tutto il necessario. Costruiremo sicuramente un nuovo ponte dopo la nostra vittoria», ha detto Chaus. Anche il consigliere del ministero dell’Interno ucraino Anton Gerashchenko ha riportato la notizia del bombardamento sul suo account Telegram questa mattina, citando la conferma del capo dell’amministrazione statale regionale di Chernihiv.\n', '9.44 – «I russi si stanno riorganizzando prima di attaccare su larga scala»\n', 'Secondo il ministero della Difesa britannico, nell’aggiornamento di intelligence della Difesa sulla situazione in Ucraina, la Russia «probabilmente si sta riorganizzando prima di riprendere le operazioni offensive su larga scala». Le forze russe starebbero «tentando di circondare le forze ucraine nell’est del Paese mentre avanzano da Kharkiv nel nord e Mariupol nel sud». Starebbero tentando, inoltre, «di aggirare Mykolaiv mentre cercano di guidare a ovest verso Odessa».\n', '8.47 – Il Papa in Ucraina?\n', 'L’ambasciatore dell’Ucraina in Italia Yaroslav Melnyk ha detto che spera di poter organizzare una visita di Papa Francesco a Kiev. «Apprezziamo tantissimo il ruolo della Santa Sede, le parole del Papa sull’Ucraina. Noi faremo il possibile per organizzare la visita di Papa Francesco a Kiev ma non tutto dipende da noi, bisogna organizzare la sicurezza, noi faremo il possibile», ha detto Melnyk intervistato da Sky Tg24, aggiungendo che prima bisognerebbe raggiungere un cessate il fuoco per poter garantire la sicurezza del pontefice. \n', '8.40 – La Russia avanza nel Donbass\n', 'Il portavoce del ministero della Difesa russo Igor Konashenkov afferma che le forze russe stanno continuando l’avanzata nel Donbass e sono penetrate per altri quattro chilometri nel territorio ucraino, raggiungendo il villaggio di Novomykhailivka. Secondo Konashenkov i militari russi stanno inseguendo le unità in ritirata della cinquantaquattresima brigata meccanizzata separata delle forze armate ucraine. Le forze separatiste del Donetsk, aggiunge il portavoce, hanno invece preso controllo della località di Verknetoretske e stanno affrontando unità della venticinquesima brigata aviotrasportata ucraina. L’avanzata russa ha distrutto 83 obiettivi militari nelle ultime 24 ore. \n', '7.50 – Kiev: la Russia ha perso più soldati che in Afghanistan\n', 'Lo stato maggiore ucraino sostiene che la Russia, nel conflitto con Kiev, abbia già perso più soldati di quelli caduti in dieci anni di guerra in Afghanistan. Lo riporta il Kyiv Independent. L’esercito di Kiev conta 15.300 militari russi uccisi dall’inizio dell’invasione, contro i 15.051 caduti del bilancio ufficiale sovietico sulla guerra in Afghanistan. I dati sulle vittime russe riportati da Kiev sono ritenuti gonfiati. L’intelligence americana stima che Mosca abbia finora perso in Ucraina circa 7 mila soldati.\n', '7.40 – Il sindaco di Chernihiv: la Russia mira ai civili\n', 'Il sindaco di Chernihiv Vladyslav Atroshenko sostiene che le forze russe stiano prendendo di mira obiettivi civili e ospedali. «I militari russi stanno sparando contro gli ospedali. Un ospedale è anche una struttura militare? È importante capire quali metodi vengono utilizzati dalla Russia durante le ostilità a Chernihiv – ha detto il sindaco – La loro tattica consiste nel distruggere intenzionalmente civili e infrastrutture. Questo non ha nulla a che fare con il colpire le infrastrutture militari».\n', '7.24 – Usa: Russia irresponsabile sul nucleare\n', '«Non è il modo in cui dovrebbe agire una potenza nucleare responsabile»: questa la reazione del Pentagono alle affermazioni del portavoce del Cremlino, Dmitry Peskov, secondo cui la Russia utilizzerà le armi nucleari se vedrà «la sua stessa esistenza minacciata». Intanto il commissario russo per i diritti umani, Tayana Moskalkova, in un’audizione alla Duma sostiene che l’Ucraina sia pronta a uno scambio di prigionieri con Mosca: «Mostrano una disponibilità che non si vedeva da tempo». \n', '6.15 – Von der Leyen: conseguenze oltre l’Europa\n', 'La presidente della Commisione Europea ha detto che l’aggressione contro l’Ucraina ha conseguenze ben oltre l’Europa: von der Leyen ha ricordato che «i bisogni umanitari sono già ai massimi storici», sottolineando che la guerra in Ucraina «minaccia la sicurezza alimentare in tutto il mondo». L’Ue, ha proseguito, contribuirà con 2,5 miliardi di euro fino al 2024 «per aiutare le regioni più colpite dall’insicurezza alimentare e adottare misure speciali per aumentare la produzione alimentare europea».\n', '5.00 – Zelensky: centomila intrappolati a Mariupol\n', 'Il presidente dell’Ucraina Volodymyr Zelensky ha fatto sapere che ci sono centomila persone intrappolate a Mariupol. Decine di migliaia di residenti sono già fuggiti dalla città portuale meridionale assediata, portando testimonianze strazianti di un «paesaggio infernale gelido crivellato di cadaveri ed edifici distrutti», secondo quanto riporta Human Rights Watch. In un discorso video, Zelensky ha detto che più di 7.000 persone sono fuggite solo nelle ultime 24 ore, ma un gruppo che viaggiava lungo una rotta umanitaria concordata a ovest della città è stato catturato dagli occupanti. «Oggi la città ha ancora quasi 100.000 persone in condizioni disumane. In un assedio totale. Senza cibo, acqua, medicine, sotto costante bombardamento e sotto costante bombardamento», ha detto Zelensky, rinnovando l’appello alla Russia per consentire corridoi umanitari sicuri per i civili fuga. Le immagini satellitari di Mariupol rilasciate dalla societù privata Maxar hanno mostrato un paesaggio carbonizzato, con diversi edifici in fiamme e fumo che si alza dalla città. \n', '4.00 – Convoglio umanitario sequestrato dai russi\n', 'Una colonna di undici pullman, vuoti, diretti a Mariupol per raccogliere rifugiati ucraini, è stata sequestrata dai soldati russi. Lo hanno fatto sapere fonti governative ucraine alla Cnn. I soldati russi hanno preso i bus, assieme agli autisti e al personale d’emergenza, e li hanno portati in una località al momento sconosciuta. La vice primo ministro ucraina, Iryna Vereschchuk, ha detto che i pullman sono stati bloccati a un checkpoint fuori Mangush, a una quindicina di chilometri a ovest di Mariupol. La città è da settimane al centro di bombardamenti russi. Almeno centomila persone, ha dichiarato Volodymyr Zelensky, risultano senza acqua e senza possibilità di accedere ai medicinali. Il presidente ucraino in un messaggio su Telegram ha detto che «i dipendenti del servizio di emergenza statale e autisti di autobus sono stati fatti prigionieri. Stiamo facendo di tutto per liberare la nostra gente e sbloccare il movimento di merci umanitarie». E ancora: «Nonostante tutte le difficoltà, abbiamo salvato 7.026 persone da Mariupol. Domani continueremo questo importante lavoro. I nostri rappresentanti stanno cercando di organizzare corridoi umanitari nelle regioni di Kiev, Kharkiv, Zaporizhia e Luhansk». \n', '3.15 – Russia in difficoltà secondo gli Usa\n', 'Per la prima volta\n', 'dall’inizio dell’invasione dell’Ucraina, la potenza di combattimento\n', 'della Russia è scesa sotto al 90%. Lo ha detto un funzionario della\n', 'Difesa Usa spiegando che Mosca ha subito forti perdite di munizioni e\n', 'uomini. «Hanno investito molto in questa guerra e hanno ancora molte\n', 'risorse – ha sottolineato il funzionario – ma ogni giorno vediamo che\n', 'perdono aerei, carri armati, artiglieria, elicotteri, jet. Stanno\n', 'anche perdendo molti uomini».\n', '\n', '2.10 – Biden: sanzioni alla Russia\n', 'Il presidente americano Joe Biden imporrà nuove sanzioni a centinaia di membri della Duma, la Camera bassa del parlamento russo. Lo riferiscono al New York Times fonti informate sull’annuncio delle nuove misure contro Mosca previsto per giovedì, quando il presidente americano si troverà a Bruxelles per partecipare al vertice della Nato, all’incontro con i leader del G7 e al Consiglio europeo sull’Ucraina. \n', 'Foto in copertina di repertorio: ANSA/EPA/RAMIL SITDIKOV']"
175,news-936283,"Ucraina, la giornalista russa Oksana Baulina morta sotto le bombe: aveva lavorato per Navalny",https://www.open.online/2022/03/23/ucraina-oksana-baulina-giornalista-morta-navalny,2022-03-23 20:13:00,"['Ucraina, la giornalista russa Oksana Baulina morta sotto le bombe: aveva lavorato per Navalny\n', '\n', 'La promessa dei colleghi: «Continueremo a coprire la guerra in Ucraina, compresi i crimini russi come il bombardamento indiscriminato di aree residenziali»\n', 'È morta sotto i bombardamenti russi a Kiev la giornalista russa Oksana Baulina.\xa0Baulina, che lavorava per The Insider, stava filmando quel che restava del distretto di Podolsk a Kiev, dopo i pesanti bombardamenti da parte dell’esercito di Mosca. Durante il bombardamento è morto anche un civile, mentre due collaboratori della giornalista sono rimasti feriti e ricoverati in ospedale. In precedenza, la giornalista aveva lavorato all’Anti-Corruption Foundation, l’organizzazione fondata dall’oppositore del Cremlino Alexei Navalny, ed era stata costretta ad abbandonare la Russia. In qualità di inviata e corrispondente, Oskana Baulina ha lavorato principalmente tra Leopoli e Kiev. I colleghi e le colleghe della giornalista, nel riportare la notizia della sua morte, dopo aver espresso «le più sentite condoglianze alla famiglia e agli amici di Oksana», hanno aggiunto: «Continueremo a coprire la guerra in Ucraina, compresi i crimini russi come il bombardamento indiscriminato di aree residenziali dove vengono uccisi civili e giornalisti».']"
176,news-936113,"Ucraina, arriva il passo indietro di Nestlé: «Non pagheremo più tasse in Russia, stop a import ed export»",https://www.open.online/2022/03/23/ucraina-nestle-stop-import-export-russia,2022-03-23 19:12:00,"['Ucraina, arriva il passo indietro di Nestlé: «Non pagheremo più tasse in Russia, stop a import ed export»\n', '\n', 'Dopo l’attacco di Anonymous e le critiche di Zelensky, la multinazionale svizzera ha deciso di limitare le sue attività ai soli prodotti essenziali\n', 'Alla fine anche Nestlé comincia a fare qualche passo indietro. Nella giornata di oggi, mercoledì 23 marzo, si registrano i primi parziali disimpegni della società che fanno presagire un prossimo ritiro dal mercato russo. Il brand alimentare di origine svizzera ha deciso di limitare le sue attività ai soli prodotti essenziali, come cibo per l’infanzia e nutrizione medica e ospedaliera. Sarà invece sospesa la produzione di altri marchi e prodotti come KitKat e Nesquik. L’azienda ha poi annunciato ufficialmente la «cessazione delle importazioni e delle esportazioni non essenziali da e verso la Russia», nonché di «tutta la pubblicità e tutti gli investimenti di capitale nel Paese» che dal 24 febbraio scorso sta portando avanti un’offensiva militare contro l’Ucraina. Il colosso alimentare ha anche fatto sapere che «non pagherà più le tasse in Russia» e che «qualsiasi profitto realizzato sarà devoluto alle organizzazioni di aiuto umanitario», in aggiunta alle «centinaia di tonnellate» di cibo e alla «significativa assistenza finanziaria» a sostegno dell’Ucraina e dei rifugiati, come si legge nella nota diffusa da Nestlé. \n', 'La notizia arriva all’indomani di una serie di eventi che hanno influito sulla decisione finale della multinazionale svizzera. Ieri il collettivo di attivisti di Anonymous aveva hackerato il database della società, “rea” di non aver ancora abbandonato le attività in Russia. Lo stesso collettivo cyber aveva rivendicato l’azione su Twitter, cedendo 10 gigabyte di dati privati della società. «Questa è una rappresaglia del collettivo per aver continuato l’attività dell’azienda in Russia», aveva scritto Anonymous nel copy allegando anche l’hashtag #BoycottNestlé. E, oltre all’attacco hacker, negli ultimi giorni si erano moltiplicate le critiche contro la scelta del gruppo di mantenere le attività in Russia, a partire da quelle aspre espresse pubblicamente dal presidente ucraino Volodymyr Zelensky. ']"
177,news-935711,Gli ucraini accusano i russi di usare il fosforo bianco: i dubbi sulle armi incendiarie già utilizzate in passato,https://www.open.online/2022/03/23/guerra-ucraina-russia-fosforo-bianco-armi-incendiarie,2022-03-23 18:38:00,"['Gli ucraini accusano i russi di usare il fosforo bianco: i dubbi sulle armi incendiarie già utilizzate in passato\n', '\n', 'Dal 2014 ucraini e russi si accusano a vicenda sull’utilizzo delle armi al fosforo bianco, senza portare alla luce alcuna prova. Diverso il discorso per le armi incendiarie\n', 'In questi giorni vengono diffuse diverse immagini che, secondo gli ucraini, dimostrerebbero l’uso del fosforo bianco da parte dell’esercito russo durante l’invasione. Il sindaco di Irpin, Oleksandr Markushin, sostiene che queste armi chimiche, vietate dalle Convenzioni di Ginevra, sarebbero state utilizzate a Hostomel e Irpin, a poca distanza da Kiev. In queste ore circola un video, diffuso dal vicecapo della Polizia di Kiev, Oleksiy Biloshitsky, che mostrerebbe una munizione al fosforo come prova dell’accaduto. L’arma utilizzata potrebbe essere un’altra. Non è la prima volta che in territorio ucraino vengono denunciati presunti utilizzi del fosforo bianco. Nel dicembre 2017, come riportato dai colleghi di DFRLab, le forze armate ucraine denunciavano il loro utilizzo da parte delle forze separatiste dell’autoproclamata Repubblica popolare di Donetsk (DNR) nel villaggio di Novoselivka. Le immagini diffuse non bastavano per provare il loro utilizzo. Le autorità russe, durante il conflitto nel Donbass, accusavano gli ucraini di utilizzare il fosforo bianco, ma anche in questo caso non si trovava alcun riscontro se non quello che portava a razzi incendiari noti come 9M22S. Eliot Higgins, fondatore del gruppo investigativo Bellingcat, condivideva nell’ottobre del 2014 la foto dei resti di un’arma incendiaria 9M22S recuperati nell’est dell’Ucraina.\n', 'Lo scorso 13 marzo 2022, in un canale Telegram chiamato “Chat Operativa delle Forze Armate” (“Оперативний ЗСУ Chat“), sono state pubblicate delle immagini associate al presunto utilizzo da parte dei russi del fosforo bianco. Parliamo di un’immagine e di un video, che però ci riconducono a un’altra arma in uso da parte dell’esercito russo.\n', 'Scene di questo genere ricordano alcuni video, diffusi nel 2019, in merito all’utilizzo di armi incendiarie lanciate nei cieli della Siria. A farlo notare è soprattutto il gruppo Conflict Intelligence Team attraverso un thread pubblicato su Twitter lo scorso 13 marzo 2022, evidenziando il divieto di utilizzo di tale arma nelle aree civili, salvo eccezioni specifiche legate alla presenza di forze militari. Il gruppo, però, evidenzia un problema: questi razzi non sono affatto guidati, pertanto il loro utilizzo in un luogo civile non garantisce precisione nel colpire l’obiettivo prefissato se questo si trova nella stessa area abitata.\n', 'Un elemento particolare dell’utilizzo del fosforo bianco in ambito bellico è la grande quantità di fumo bianco generato. Le munizioni a fosforo bianco non generano soltanto un fumo denso, ma anche un calore estremo capace di provocare ustioni estreme “fino alle ossa“. Nei video diffusi in Ucraina, in questo caso, non mostrano questo fumo denso quanto piuttosto tanti piccoli fuochi mentre cadono dal cielo. Come riportato dal gruppo Conflict Intelligence Team, i razzi 9M22S dispongono di 180 munizioni incendiarie.']"
178,news-935899,Il M5s si astiene sull’aumento della spesa militare. Conte: «C’è il caro-benzina e mettiamo soldi sulle armi?»,https://www.open.online/2022/03/23/camera-m5s-astensione-aumento-spesa-militare-conte,2022-03-23 18:25:00,"['Il M5s si astiene sull’aumento della spesa militare. Conte: «C’è il caro-benzina e mettiamo soldi sulle armi?»\n', '\n', 'Intanto il senatore Petrocelli ribadisce: «Io non mi dimetto, non farò quello che mi chiede il Pd»\n', 'Come da indicazione del capogruppo pentastellato Davide Crippa, il\xa0M5s\xa0alla Camera ha deciso di astenersi sulla risoluzione di L’Alternativa C’è, a prima firma di Pino Cabras, ex M5s, in cui si chiedeva di impegnare il governo «a non incrementare le spese militari al 2% del Pil». Il resto della maggioranza di governo ha votato contro la risoluzione, che è stata respinta, mentre i deputati di L’Alternativa C’è hanno votato a favore. Una decisione, quella dei deputati del M5s, che punta ad arginare la frattura interna al M5s, soprattutto intorno alla figura del presidente del M5s, Giuseppe Conte, già “sconfessato” lo scorso venerdì con il voto favorevole dei pentastellati al decreto Ucraina. Dall’altro lato, la fronda del M5s più “governista” e vicina al ministro degli Esteri, Luigi Di Maio, “guidata” dal presidente della commissione Affari europei, il pentastellato Sergio Battelli, spingeva affinché non si andasse contro il governo Draghi. \n', 'Conte: «Con quale faccia aumentiamo le spese miliari mentre gli italiani affrontano il carovita?»\n', 'Dopo la decisione di astenersi sulla risoluzione di Cabras, l’ex premier e attuale presidente del M5s Giuseppe Conte, incontrando le delegazioni delle rappresentanze sindacali, ha ribadito la propria posizione: «Con quale faccia, con questo caro-bollette e caro-benzina diciamo ai cittadini che ora bisogna dedicarsi alle spese militari? Possiamo dirlo mentre in Sanità rimandiamo 1 milione di interventi e 20 milioni di esami diagnostici?». Ieri, intervenendo a Porta a Porta, Conte dichiarava: «Draghi qualche giorno fa è stato molto chiaro: la prospettiva di incrementare in modo significativo le spese militari sul piano nazionale non è nell’ordine delle cose». Ma il premier oggi, nel suo intervento alla Camera prima del Consiglio Europeo, è stato chiaro sull’aumento delle spese militari. E rispondendo alle contestazioni sull’aumento degli investimenti sulla spesa militare, Draghi ha spiegato: «I fondatori dell’Unione europea, tra cui De Gasperi, avevano come obiettivo la pace nel continente. Ma proprio per questo avevano progettato la Comunità europea di Difesa, ed è proprio per questo che noi vogliamo creare una difesa europea, ed è proprio per questo che noi vogliamo adeguarci all’obiettivo del 2% che abbiamo promesso nella Nato».\xa0\n', 'Petrocelli (M5s): «Io non mi dimetto»\n', 'Al contempo, proseguono le richieste di dimissioni per il presidente della commissione Esteri del Senato, Vito Petrocelli, senatore del M5s, la cui assenza a Montecitorio durante il discorso del presidente ucraino Zelensky, ha creato polemiche e divisioni. Il segretario dem Enrico Letta aveva definito «indifendibile» l’assenza del senatore pentastellato. Petrocelli, in un tweet, ha ribadito: «Non ho mai fatto né mai farò quello che mi chiede un qualsiasi segretario del Pd».']"
179,news-936101,La governatrice della banca centrale ha provato a dimettersi dopo l’invasione dell’Ucraina: lo stop di Putin per sventare il “tradimento”,https://www.open.online/2022/03/23/russia-governatrice-banca-centrale-elvira-nabiullina-dimissioni-respinte,2022-03-23 18:22:00,"['La governatrice della banca centrale ha provato a dimettersi dopo l’invasione dell’Ucraina: lo stop di Putin per sventare il “tradimento”\n', '\n', 'In carica da nove anni, l’economista è stata confermata dal Cremlino per altri cinque. Ma dopo il 24 febbraio tutto il suo lavoro rischia di andare in fumo e davanti a sé ha una strada tutta in salita\n', 'La governatrice della banca centrale russa, Elvira Nabiullina, ha cercato di dimettersi dopo che Vladimir Putin ha deciso di invadere l’Ucraina. Secondo l’agenzia Bloomberg, è stato lo stesso presidente russo a ordinarle di fatto di restare. Secondo fonti qualificate, le dimissioni in questo momento sarebbero state viste come un esplicito tradimento del presidente russo, con il quale Nabiullna ha lavorato a strettissimo contatto negli ultimi venti anni. Da nove anni in carica, la governatrice è stata confermata per altri cinque anni appena la scorsa settimana. E davanti a sé ha un periodo tutt’altro che semplice, visto che la guerra iniziata dal Cremlino rischia di cancellare tutto il lavoro svolto da lei nei nove anni in cui è stata in carica. La governatrice finora ha goduto di un’enorme considerazione a livello globale tra gli esperti di politiche monetarie, ma la sua posizione si è drasticamente complicata dopo che tutti i Paesi occidentali hanno imposto durissime sanzioni contro Mosca, mentre le società straniere stanno chiudendo tutte le loro attività in Russia. \n', 'Bloomberg cita un ex alto funzionario della Banca di Russia, Oleg Vyugin, che conosce da anni Nabiullina: «Finché ci sarà un’escalation, la banca centrale può solo adattarsi agli shock». Adattamenti che sono andati dal sostanziale raddoppio dei tassi di interesse, fino al blocco di fatto dei capitali verso l’estero per evitare una fuga di capitali. Le sanzioni hanno anche congelato circa la metà di 643 miliardi di dollari di riserve russe, spingendo così la banca centrale a evitare interventi diretti per difendere il rublo. Ci è riuscito lo stesso Putin a far risalire la valuta, dopo aver preteso dai Paesi europei pagamenti per il gas solo in rubli. La moneta ha recuperato, ma i livelli precedenti al conflitto in Ucraina, traguardo anche del lavoro di Nabiullina, sono ancora lontani. ']"
180,news-935837,"«La Z è come svastica e falce e martello, va messa al bando»: il parlamento lituano contro il simbolo dell’invasione russa",https://www.open.online/2022/03/23/ucraina-lituania-parlamento-lettera-z,2022-03-23 17:45:00,"['«La Z è come svastica e falce e martello, va messa al bando»: il parlamento lituano contro il simbolo dell’invasione russa\n', '\n', 'La lettera Z, divenuta simbolo dei sostenitori dell’invasione dell’Ucraina, è apparsa sui carri armati russi nei primi giorni della guerra e si è diffusa tra chi fa propaganda pro-Cremlino\n', 'I membri del Parlamento lituano Seimas hanno proposto di equiparare il nastro di San Giorgio e la lettera Z ai simboli nazisti e comunisti. Secondo la legge lituana, è vietato esporre bandiere o simboli riconducibili alla Germania nazista e al comunismo. L’agenzia di stampa Elta riferisce che i parlamentari Monika Ošmianskienė e Linas Jonauskas hanno proposto una multa fino a 500 euro in caso di esposizione pubblica della Z e del nastro di San Giorgio. La lettera Z, divenuta simbolo dei sostenitori dell’invasione dell’Ucraina, è apparsa sui carri armati russi nei primi giorni della guerra e si è diffusa tra chi fa propaganda pro-Cremlino. Anche i conduttori del concerto in cui il presidente Vladimir Putin ha parlato alla nazione indossavano due coccarde con la Z di colore nero e arancione. Questi sono i colori dei nastri di San Giorgio, simbolo che rievoca le vittorie militari della Russia zarista: la croce di San Giorgio era conferita ai militari che compivano atti di eroismo. Negli ultimi anni il nastro di San Giorgio è stato usato per ricordare la vittoria sul nazismo. Oggi è tornato come simbolo dei russi che combattono per la «denazificazione dell’Ucraina», come viene definita dal Cremlino.']"
181,news-935779,"Armi dall’Italia all’Ucraina, Guerini: «Massima riservatezza: non finiranno nelle mani di mercenari» – Il video",https://www.open.online/2022/03/23/guerra-ucraina-guerini-armi-italia-video,2022-03-23 16:59:00,"['Armi dall’Italia all’Ucraina, Guerini: «Massima riservatezza: non finiranno nelle mani di mercenari» – Il video\n', '\n', 'Il ministro ha richiamato l’attenzione sugli interlocutori con cui si interfaccia il governo italiano. «Non c’è evidenza di un ipotizzato impiego di compagnie private o contractor. I materiali militari vengono consegnati in centri logistici e consegnati a rappresentanti governativi ucraini»\n', 'L’invio di aiuti militari all’Ucraina «è caratterizzato dalla dovuta riservatezza per i profili di sicurezza che il tema riveste». Questo il chiarimento che arriva dal ministro della Difesa Lorenzo Guerini nel corso del suo question time, alla Camera. Nel rispondere a un’interrogazione a proposito delle iniziative che vengono messe in atto dal governo ai fini di un rigoroso controllo sul trasferimento di forniture militari a favore delle autorità governative dell’Ucraina, il ministro ha precisato che tutto è avvenuto in un clima di riservatezza totale e di «rispetto delle procedure tecniche e parlamentari». Poi ha spiegato che relativamente ai materiali militari inviati nel paese invaso dalla Russia, lo scorso 24 febbraio, è stato riferito anche nella sede del Copasir. Guerini ha anche richiamato l’attenzione sugli interlocutori con cui si interfaccia il governo italiano. «Dai riscontri che mi pervengono non c’è evidenza di un ipotizzato impiego di compagnie private o contractor». I materiali militari vengono «consegnati in centri logistici e consegnati a rappresentanti governativi ucraini», ha evidenziato per smontare l’ipotesi di intermediari tra i rappresentanti dei due paesi. \n', 'L’interrogazione sulle iniziative di controllo del governo a proposito del trasferimento di forniture militari a favore delle autorità governative dell’Ucraina era stata sollevata da Gruppo Misto, Europa Verde e Verdi europei. Il ministro ha poi risposto anche a un’altra interrogazione, sollevata dal Pd e relativa alle iniziative in materia di difesa e ricerca civile nell’ambito del progetto di un sistema di difesa europeo: «Esprimo il mio apprezzamento per la decisione della Commissione Difesa del Senato di avviare ulteriori e più ampi approfondimenti nell’ambito dell’Affare Assegnato nr. 1110 – ha affermato il ministro – proprio in relazione al tema delle prospettive dell’export italiano di materiali per la difesa e la sicurezza». ']"
182,news-935743,"Zelensky ai francesi: «Vostre aziende sponsor della guerra russa. Fermiamo l’attacco alla Libertà, Uguaglianza e Fraternità» – Il video",https://www.open.online/2022/03/23/ucraina-zelensky-discorso-parlamento-francia-video,2022-03-23 16:09:00,"['Zelensky ai francesi: «Vostre aziende sponsor della guerra russa. Fermiamo l’attacco alla Libertà, Uguaglianza e Fraternità» – Il video\n', '\n', 'Il presidente ucraino ha denunciato il comportamento di alcune grandi aziende francesi, che hanno deciso di restare in Russia. E ha invocato maggiore aiuto dalla Francia e dall’Europa citando i valori fondanti della Repubblica francese\n', 'Al Parlamento francese, Volodymyr Zelensky ha esortato la Francia ad aiutare l’Ucraina per mettere fine a questa: «guerra contro la Libertà, l’Uguaglianza e la Fraternità». Sono quegli stessi valori fondanti della République, ha spiegato il presidente ucraino ai parlamentari dell’Assemblée nationale, che hanno «reso l’Europa unita». Alla Francia e all’Europa Zelensky ha chiesto che proprio il concetto di «Libertà» non perda questa guerra contro la Russia di Vladimir Putin. Proprio mentre i russi, denuncia il presidente ucraino, commettono crimini di guerra e portano «il terrore». Ringraziando per gli sforzi di Emmanuel Macron per cercare una mediazione con il Cremlino, Zelensky ha poi ricordato le «rovine di Verdun», episodio rimasto nella profonda memoria della Francia durante la Prima guerra mondiale. Non sono mancati però gli affondi di Zelensky alla Francia, come quelli contro la Renault, Auchan e Leroy Merlin. Le aziende francesi infatti non hanno del tutto lasciato il mercato russo, mantenendo attive alcune loro attività: «Sono sponsor della macchina di guerra della Russia». ']"
183,news-935713,No! Il cecchino canadese Wali non è stato ucciso 20 minuti dopo il suo arrivo a Mariupol,https://www.open.online/2022/03/23/cecchino-canadese-morto-mariupol-fake,2022-03-23 16:07:00,"['No! Il cecchino canadese Wali non è stato ucciso 20 minuti dopo il suo arrivo a Mariupol\n', '\n', 'Il cecchino in una recente intervista rilasciata ai giornalisti canadesi: «Sono stato l’ultimo a sapere della mia morte»\n', 'Da giorni circola su Facebook la notizia che il cecchino “più letale al mondo”, il canadese Wali il cui nome completo non viene divulgato per ragioni di sicurezza, sia morto nei pressi di Mariupol, pochi minuti dopo esservi atterrato per combattere al fianco degli ucraini. La notizia è però falsa, e Wali è vivo e vegeto. \n', 'Per chi ha fretta\n', 'Analisi\n', 'Riportiamo uno dei post che hanno diffuso la falsa notizia:\n', ' Il cecchino canadese Wali soprannominato il cecchino più mortale del mondo è morto. Ucciso dalle forze speciali russe appena 20 minuti dopo essere entrato in azione a Mariupol, Ucraina. Non troverete traccia sui me(r)dia di regime. Né su Google. Nessuno ne darà notizia ovviamente.(fonte: LR, Geopolitica e News) \n', 'La bufala era stata diffusa anche dai media russi, come possiamo vedere dal sito Zavtra.ru in un articolo del 16 marzo 2022.\n', 'A distanza di giorni dalla diffusione della presunta notizia, è lo stesso Wali a smentire la sua morte. É sufficiente una ricerca su Google con le parole chiave “Wali sniper” per imbattersi in svariati articoli che smentiscono la notizia della morte del cecchino. \n', 'Wali ha detto di «stare bene», di essere «riposato e ben nutrito». Al momento il cecchino si trova nella regione di Kiev, dove sta recuperando le forze dopo essersi ammalato, prima di tornare al fronte. «Sono stato l’ultimo a sapere della mia morte», ha detto Wali a Global News. \n', '#Breaking: An infamous Canadian sniper, known as Wali, rumoured to have been killed by Russians in Ukraine, is alive and well and resting in the Kyiv region before heading back to the front linesSays he was simply in black-out modeSpoke to him moments ago. Story coming soon pic.twitter.com/a3QXepiYyK\n', 'Open aveva già trattato di Wali in occasione del suo arrivo in Ucraina assieme al contingente canadese. \n', 'Conclusioni\n', 'Dopo l’annuncio del suo arrivo in Ucraina è iniziata a circolare la notizia che il cecchino canadese Wali fosse morto «20 minuti dopo» essere atterrato nei pressi di Mariupol. La notizia è però completamente inventata, ed è stato il cecchino stesso a smentirla in delle interviste a CBC News e Global News.']"
184,news-935675,"Dall’ascesa con Eltsin allo strappo sull’Ucraina: chi è Anatoly Chubais, l’ex vicepremier che si è ribellato a Putin",https://www.open.online/2022/03/23/russia-anatoly-chubais-vs-putin,2022-03-23 15:52:00,"['Dall’ascesa con Eltsin allo strappo sull’Ucraina: chi è Anatoly Chubais, l’ex vicepremier che si è ribellato a Putin\n', '\n', 'Inviato per il clima, si è dimesso dal suo incarico e ha lasciato la Russia. Ora si trova in Turchia\n', 'Gli oppositori di Vladimir Putin in patria continuano ad aumentare. L’ultimo in ordine di tempo è l’inviato per il clima di Mosca, Anatoly Chubais, che si è dimesso dal suo incarico. Ha lasciato la Russia e al momento si trova in Turchia. Chubais, 66 anni, finora è il funzionario di più alto livello che ha abbandonato Putin in segno di protesta contro la guerra in Ucraina, come riportato anche dall’agenzia Bloomberg. Un addio che potrebbe innescare un effetto domino ai vertici della Federazione Russa. Nei giorni scorsi Chubais aveva lanciato un segnale emblematico contro il Cremlino pubblicando una foto dell’ex oppositore del presidente Boris Nemtsov, ucciso nel 2015. Chubais fu uno dei principali fautori delle privatizzazioni in Russia degli anni Novanta, e ricoprì la carica di vice premier\xa0sotto Boris Eltsin. Chubais diede a Putin il suo primo incarico al Cremlino a metà degli anni Novanta e inizialmente accolse con favore la sua ascesa al potere alla fine del decennio. Lo stesso Putin, nel 2020, lo nominò inviato speciale per il clima con l’obiettivo di «raggiungere gli obiettivi di sviluppo sostenibile». ']"
185,news-935643,"«I russi ci attaccano con il fosforo bianco», le accuse degli ucraini sulle armi chimiche a Hostomel e Irpin – Il video",https://www.open.online/2022/03/23/guerra-ucraina-accuse-bombe-fosforo-bianco-video,2022-03-23 14:22:00,"['«I russi ci attaccano con il fosforo bianco», le accuse degli ucraini sulle armi chimiche a Hostomel e Irpin – Il video\n', '\n', 'Si fanno sempre più insistenti le denunce da varie città ucraine di uso di armi chimiche da parte dell’esercito russo\n', 'Negli attacchi a Hostomel e Irpin, l’esercito russo avrebbe usato bombe al fosforo bianco. Lo sostiene il sindaco di Irpin, Oleksandr Markushin, che denuncia il ricorso di armi chimiche da parte di Mosca al Kyiv Indipendent: «Le forze russe hanno preso di mira le città satellite di Kiev con bombe al fosforo la notte del 22 marzo», ha detto il sindaco della città a ovest della capitale, ricordando che quel tipo di armi è vietato dalle Convenzioni di Ginevra. Alle accuse si aggiungono le immagini diffuse dal vicecapo della polizia di Kiev, Oleksiy Biloshitsky, che ha mostrato quella che appare come una munizione al fosforo. Il video in cui il bossolo viene maneggiato con una vanga è stato realizzato da un agente nella città di Kramatorsk, nell’Est dell’Ucraina, dopo un attacco russo. In una foto invece pubblicata sul Telegram, Biloshitsky mostra quello che appare come un bombardamento con bombe al fosforo che sarebbe avvenuto il 13 marzo a Popasna, nella regione del Lughansk.']"
186,news-935579,A Odessa suonano Bon Jovi mentre costruiscono le barricate. E la band rilancia il video,https://www.open.online/2022/03/23/ucraina-odessa-bon-jovi-video,2022-03-23 13:42:00,"['A Odessa suonano Bon Jovi mentre costruiscono le barricate. E la band rilancia il video\n', '\n', '«Questa è per quelli che tengono duro» ha twittato il gruppo\n', 'Il video è già candidato a diventare virale e in poco tempo è stato condiviso in tutto il mondo. Mentre dalla spiaggia di Odessa si portano via sacchetti di sabbia per costruire delle barricate a protezione della città, un ragazzo ha montato la sua batteria per suonare la canzone del gruppo metal americano Bon Jovi. La canzone scelta è It’s my life e il testo non potrebbe essere più azzeccato, visto che parla di chi sceglie di vivere la propria vita: «E’ ora o mai più, non voglio vivere per sempre, voglio vivere finché sono vivo, è la mia vita», dice il refrain. E la popolare band ha ritwittato le immagini, diffondendole in tutto il mondo: «Questa è per quelli che hanno tenuto duro» (altra strofa della canzone). ']"
187,news-928457,No! Il parlamento slovacco non ha «mandato al diavolo la Nato» e non si è schierato contro l’Ucraina,https://www.open.online/2022/03/23/parlamento-slovacco-bandiera-ucraina-nato,2022-03-23 12:55:00,"['No! Il parlamento slovacco non ha «mandato al diavolo la Nato» e non si è schierato contro l’Ucraina\n', '\n', 'I parlamentari di estrema destra hanno mancato di rispetto alla bandiera ucraina, ma la linea del parlamento è ben diversa\n', 'La pagina Facebook Lega Europa ha condiviso un video che mostra una seduta parlamentare in cui il politico al microfono in quel momento viene coperto da quelli che paiono essere due suoi colleghi con una bandiera slovacca. Poco dopo, altre due persone si posizionano ai piedi del podio e dispiegano una bandiera ucraina, che ad un certo punto i due che sorreggono la bandiera slovacca iniziano a bagnare con dell’acqua. Il video viene presentato da Lega Europa come un “aggiornamento” sulla guerra in Ucraina, e potrebbe dare l’idea che il parlamento slovacco sia schierato contro il paese invaso o contro la Nato, come affermano altri utenti via Facebook. Un indizio di quanto la presentazione decontestualizzata del filmato possa generare confusione è un video apparso su YouTube dal titolo «Ukrainian Flag disrespected at Slovakian Parliament». In realtà, però, non è proprio così, e il video risale a prima del conflitto. \n', 'Analisi\n', 'Secondo alcuni utenti, il parlamento slovacco avrebbe “mandato al diavolo” la Nato:\n', 'Nel frattempo in Slovacchia si mandano al diavolo la NATO e l’Ucraina. E quei due parlamentari venduti. Bellissimo il gesto di strappare la mascherina al covidiota. L’Europa dell’Est si sta risvegliando.\n', 'Una ricerca su Google delle parole “ukraine flag slovak parliament” è sufficiente a confermare che i fatti sono avvenuti durante una seduta del parlamento slovacco tenutasi il 9 febbraio scorso. Tra i risultati, troviamo diversi articoli che ricostruiscono l’accaduto. Tra questi, quello di Euronews, dal quale apprendiamo che l’ordine del giorno della seduta era la votazione dell’accordo di cooperazione e difesa con gli Stati Uniti, che tra le altre cose prevede che le forze militari statunitensi possano utilizzare le basi militari slovacche. \n', 'L’accordo, che è in vigore anche con altri 23 paesi, tra cui Polonia e Ungheria, – altri due vicini dell’Ucraina -, aveva causato tensioni sia in parlamento che nelle piazze tra chi lo riteneva necessario e chi lo vedeva come troppo vincolante ed invasivo.\n', 'Durante il discorso, i due parlamentari del neonazista Partito Popolare Slovacchia Nostra – che è noto per le sue posizioni filorusse e anti-NATO – Peter Krupa e Andreij Medvecki hanno ostruito la visuale del podio con una bandiera slovacca, in segno di protesta contro l’accordo di difesa. A questa mossa hanno risposto Yana Tsyganikova e Miroslav Zhiak, membri dei partito Libertà e Solidarietà, dispiegando la bandiera dell’Ucraina proprio sotto al podio, che i parlamentari di Slovacchia Nostra hanno bagnato.\n', 'L’accordo è infine passato, ed è simbolico dell’atteggiamento che la Slovacchia ha tenuto in questi giorni di guerra nei confronti dei belligeranti. Il primo ministro del paese Eduard Heger si è più volte detto favorevole all’entrata dell’Ucraina nell’UE, anche se non si è recato a Kiev assieme ai suoi omologhi ceco e polacco, dietro consiglio dell’intelligence slovacca. Infine, la Slovacchia ha ricevuto finora oltre 215 mila rifugiati ucraini ai quali verranno garantiti protezione, alloggio e integrazione nell’istruzione.\n', 'Conclusione\n', 'Parliamo di un caso di contesto mancante, dove un video pubblicato nei Social, senza l’adeguato contesto, potrebbe fuorviare glii utenti, facendo loro credere che la Slovacchia non supporti l’Ucraina nella guerra contro la Russia. La realtà è però ben diversa e i sentimenti filorussi appartengono solamente a una frazione minoritaria del parlamento slovacco, come dimostrato dalle dichiarazioni del primo ministro del paese e dall’accoglienza offerta ai profughi ucraini. ']"
188,news-935305,Draghi alla Camera: «Putin non vuole la pace. Non difendere l’Ucraina? È come giustificare Hitler e Mussolini» – Il video,https://www.open.online/2022/03/23/camera-draghi-russia-ucraina-putin,2022-03-23 12:00:00,"['Draghi alla Camera: «Putin non vuole la pace. Non difendere l’Ucraina? È come giustificare Hitler e Mussolini» – Il video\n', '\n', 'Il premier ha ribadito anche nella replica la necessità di sostenere Kiev anche con le forniture militari\n', 'Non difendere l’aggredito significherebbe aiutare l’aggressore, spiega il premier Mario Draghi nella replica alla Camera durante le comunicazioni prima del Consiglio europeo di domani 24 marzo. A chi come Vittorio Sgarbi contestava la decisione del governo italiano di partecipare alle forniture militari per Kiev, Draghi ha risposto: «La carneficina non distingue le divise ma distingue i bambini. È un terreno molto scivoloso. Perché se noi sviluppiamo le conseguenze di questo ragionamento, dovremmo dire di non aiutare i Paesi che vengono attaccati. Dovremmo sostanzialmente accettare di difendere il paese aggressore non intervenendo. Dovremmo lasciare che gli Ucraini perdano il loro Paese e accettino la schiavitù. È un terreno scivoloso che ci porta a giustificare tutti gli autocrati, tutti coloro che hanno aggredito Paesi inermi, a cominciare da Hitler e Mussolini».\n', '\n', 'Il tuo browser non supporta il tag iframe\n', '«Il nostro è un impegno per la democrazia e lo abbiamo riaffermato ieri con il presidente Zelensky», aveva detto Draghi all’inizio del suo intervento. «Davanti agli orrori della guerra l’Italia lavora insieme alla comunità internazionale per la cessazione delle ostilità», ha detto il presidente del Consiglio. «Ma la nostra volontà di pace cozza con Putin, che vuole guadagnare terreno dal punto di vista militare come con i bombardamenti a tappeto di Mariupol. Per questo il disegno avrà successo solo quando lo vorrà Mosca». Ma, dice Draghi, questo non deve essere uno scontro di civiltà: «Molti russi si sono schierati contro la guerra di Putin. A loro va l’amicizia e la solidarietà di tutto il governo e quella mia personale». Per Draghi il Consiglio Europeo confermerà il sostegno all’entrata dell’Ucraina nell’Unione: «L’Italia è a fianco di Kiev in questo processo. In questo momento è importante mandare segnali di incoraggiamento». Il vertice con la Cina, spiega il premier, sarà un momento per ribadire la nostra posizione e per fare in modo che Pechino si astenga dall’aiutare Mosca e partecipi allo sforzo per la pace. \n', 'Foto copertina da Twitter']"
189,news-935407,La bimba ucraina investita a Crotone: «Incidente provocato deliberatamente»,https://www.open.online/2022/03/23/crotone-bimba-ucraina-investita-crotone-incidente-provocato,2022-03-23 10:52:00,"['La bimba ucraina investita a Crotone: «Incidente provocato deliberatamente»\n', '\n', 'Secondo i carabinieri il giovane è tornato indietro ed è ritornato a forte velocità \n', 'Il ragazzo di 18 anni che si trovava alla guida dell’automobile che domenica scorsa ha investito a Crotone una bambina ucraina di 5 anni è stato arrestato. La bambina era giunta da pochi giorni in Italia per sfuggire alla guerra ed è morta. Secondo le indagini dei carabinieri di Crotone il giovane avrebbe provocato deliberatamente l’incidente a causa di alcuni screzi con il sedicenne italiano che era insieme alla bambina ed alla cugina minore di quest’ultima. fidanzata con il giovane che era con loro, intenti a camminare lungo la strada. Anche il conducente era interessato alla ragazza. Secondo l’ordinanza di custodia cautelare le responsabilità del 18enne sono emerse dopo un tentativo del padre di eludere le indagini addossandosi la colpa, e sono state suffragate dalle altre dichiarazioni acquisite. I carabinieri avrebbero accertato che i tre pedoni stavano passeggiando in fila indiana fuori dalla sede stradale, quando sono stati incrociati da un Doblò Fiat arancione che, dopo aver effettuato un’inversione di marcia poco più avanti, è ritornato a forte velocità verso di loro, colpendo il giovane 16enne e la piccola, deceduta sul colpo. ']"
190,news-935383,L’attacco russo al sistema antimissile ucraino: distrutto in pochi secondi – Il video,https://www.open.online/2022/03/23/ucraina-attacco-russo-sistema-antimissile-kiev-video,2022-03-23 10:40:00,"['L’attacco russo al sistema antimissile ucraino: distrutto in pochi secondi – Il video\n', '\n', 'L’S-300 è un sistema missilistico terra-aria automatico. Può tracciare, scambiare informazioni di tiro ed ingaggiare i propri bersagli\n', 'Questo video pubblicato su Twitter mostra un attacco russo con i missili al sistema missilistico antiaereo S-300 Favorit in dotazione all’esercito ucraino nel nord di Kiev. Secondo i russi nell’attacco il sistema è stato distrutto con armi ad alta precisione. L’S-300 è un sistema missilistico terra-aria automatico. Può tracciare, scambiare informazioni di tiro ed ingaggiare i propri bersagli, ordinati per priorità, in piena autonomia. Il ministero russo della Difesa ha anche annunciato di aver colpito un deposito di armi nella città di Rivne, nell’Ucraina occidentale. Secondo il ministero, riportano i media locali, l’obiettivo è stato colpito con proiettili ad alta precisione lanciati dal mare. La stessa fonte ha precisato che sono stati colpiti anche lanciamissili posizionati nei dintorni di Kiev.']"
191,news-935267,Soldati e spese militari: cosa vuole fare Draghi con l’Ucraina dopo la promessa a Zelensky,https://www.open.online/2022/03/23/ucraina-draghi-aiuti-cosa-vuole-fare,2022-03-23 09:38:00,"['Soldati e spese militari: cosa vuole fare Draghi con l’Ucraina dopo la promessa a Zelensky\n', '\n', 'Il premier tira dritto nonostante le tensioni nella maggioranza. Il primo obiettivo sono i nuovi finanziamenti alla Difesa nel Def \n', 'Il presidente ucraino Zelensky – nel discorso di ieri 22 marzo davanti al Parlamento italiano – non ha mai citato direttamente né Putin né la Resistenza italiana, ma ha chiesto più pressioni, più fatti e meno parole, più sanzioni per fermare la sanguinosa guerra che ha già ucciso centinaia di bambini. A parlare di “resistenza” è stato, invece, il presidente del Consiglio italiano Mario Draghi che si è soffermato sulla resistenza degli ucraini. «L’Italia vuole l’Ucraina nell’Unione europea», ha detto il premier sostenendo, tra l’altro, di essere pronto ad inviare, laddove necessario, altri aiuti, anche militari. \n', 'La richiesta da Kiev\n', 'L’Italia, infatti, come scrive Repubblica, ha già ricevuto una richiesta informale di assistenza da parte di Kiev. Da qui l’idea di nuove spedizioni, di armi anticarro e antiaeree ma non è escluso l’invio sul fronte sud-est europeo di militari italiani. Si parla di 250-500 soldati in Bulgaria per rafforzare l’azione di deterrenza della Nato. Chiuso l’accordo, invece, per l’invio di 250 uomini in Ungheria. Una mossa di questo tipo, però, rischierebbe di mettere in difficoltà il governo: da una parte ci sono i filo-russi, dall’altra i contrari all’invio delle armi. Sul fronte dei migranti – considerando la fuga dall’Ucraina, ancora assediata dai russi – Draghi sa già cosa proporre Bruxelles. E lo ha anticipato oggi 23 marzo in Parlamento. Il premier punta a un fondo comune europeo per l’accoglienza dei rifugiati ucraini. Ha chiesto un «coordinamento europeo» e un «impegno finanziario adeguato» per i migranti. Invece, sul fronte del gas, il nostro Paese continua a essere dipendente dalla Russia e, dunque, Draghi sa bene che ogni mossa andrà studiata bene per evitare pesantissime ricadute sul Paese. Il premier, infatti, potrebbe proporre all’Ue la necessità di acquisti e stoccaggi comuni di gas: «Siamo impegnati a diversificare le fonti di approvvigionamento per superare in tempi molto rapidi la nostra dipendenza dalla Russia», ha detto.\n', 'L’idea di Draghi che rischia di spaccare il governo\n', 'Ma è sulle spese militari che la maggioranza rischia di spaccarsi. Draghi è convinto che bisogna aumentarle ma dal M5s e dalla Lega arrivano strani segnali. Ieri, ad esempio, il leader della Lega Matteo Salvini ha detto che «le armi non sono mai la soluzione» ma la Lega ha votato a favore di «quei provvedimenti con cui si è deciso di sostenere la resistenza del popolo ucraino», ha fatto notare il segretario del Pd Enrico Letta. Nel Movimento Cinque Stelle (che dice sì all’invio di armi ma no a nuovi stanziamenti per la Difesa) la situazione sembra essere tesa, tesissima, con Vito Petrocelli, presidente M5s della Commissione Esteri (dunque con un ruolo importantissimo in Parlamento), che ha invitato il Movimento a «ritirare i ministri e sottosegretari dal governo» dal momento che – sostiene – la decisione di inviare armi all’Ucraina ha reso «l’Italia un Paese co-belligerante». E tutti lo hanno attaccato, Giuseppe Conte in primis. Ora Petrocelli rischia l’espulsione dal M5s. \n', 'Intanto – mentre il decreto Ucraina approda al Senato – spunta un odg grillino, pronto a essere depositato a Palazzo Madama, che ribadisce sì la necessità di adeguare le risorse per gli armamenti ma non prima di aver affrontato temi importantissimi per il Paese, come appunto il caro energia, tanto caro al leader del Movimento. Conte è convinto che il premier non voglia dare più risorse a mezzi e organici delle forze militari e, invece, secondo La Stampa, non sarebbe affatto così. Draghi – ed è questa la notizia più importante – sarebbe favorevole a dare una prima indicazione sulla necessità di nuovi finanziamenti già nel Def, il documento di economia e finanza, pronto entro il 31 marzo. Insomma una vera e propria accelerazione. C’è fretta. L’aumento progressivo delle spese militari resta, dunque, un obiettivo che il presidente del Consiglio vuole rispettare ma non sarà semplice sia per l’asse antimilitarista che rischia di spaccare il governo.\n', 'Adesso bisognerà capire anche cosa chiederà Joe Biden al vertice Nato e poi al Consiglio europeo del 24 e 25 marzo. Gli Stati Uniti sono pronti ad aiutare gli ucraini, questo ormai sembra essere chiaro. Ma l’Unione europea teme un‘escalation incontrollata, una guerra dentro l’Europa. E per questo va cauta. Per l’Italia, poi, c’è un grosso problema, come scrive La Stampa: l’invio di armi agli ucraini ha un costo, nel senso che le munizioni a disposizione del nostro esercito potrebbero bastare per un mese di guerra qualora l’Italia dovesse parteciparvi direttamente in qualità di partner Nato. Senza considerare poi i carri armati consumati dagli anni. Ma qualche risposta potrebbe arrivare già giovedì: a Bruxelles vertice Nato, uno del G7 e un Consiglio europeo. \n', 'Si parlerà non solo delle sanzioni ai russi ma anche del futuro energetico dell’Europa e della nostra difesa. «Vogliamo organizzare tregue umanitarie per evacuazioni e portare beni di prima necessità. La nostra volontà di pace si scontra, però, con quella di Putin che non mostra interesse a procedere a una tregua. Il suo disegno è quello di guadagnare terreno dal punto di vista militare. Lo sforzo diplomatico potrà avere successo solo quando lo vorrà davvero Mosca. Non vogliamo però alimentare uno scontro di civiltà» ha detto oggi alla Camera il premier Draghi. Al Consiglio europeo verrà portata anche la posizione dell’Italia, al fianco dell’Ucraina nel processo di adesione all’Ue. Verrà chiesto sostegno economico ai Paesi che accoglieranno i profughi ucraini – Italia in primis – e un intervento deciso per controllare, a livello europeo, i prezzi dell’energia. Alla Cina, invece, verrà chiesto di astenersi dal supportare Mosca.\n', 'Foto in copertina di: ANSA/EPA/KENZO TRIBOUILLARD']"
192,news-935287,In Bielorussia sabotata la ferrovia per non far arrivare armi e rifornimenti ai soldati russi,https://www.open.online/2022/03/23/guerra-russia-ucraina-ferrovia-bielorussia-sabotaggio,2022-03-23 09:06:00,"['In Bielorussia sabotata la ferrovia per non far arrivare armi e rifornimenti ai soldati russi\n', '\n', 'Lo Stato Maggiore delle Forze Armate di Kiev: sono stati i membri dell’opposizione e alcuni comuni cittadini \n', 'La linea ferroviaria che collega l’Ucraina con la Bielorussia è stata sabotata per impedire al governo di Minsk di inviare aiuti e materiali bellici alle truppe impegnate sul campo. Nei giorni scorsi alcuni media polacchi avevano riportato notizie non confermate secondo le quali erano stati gli stessi ferrovieri a sabotare le linee. Secondo lo Stato Maggiore delle Forze Armate di Kiev a sabotare la ferrovia sono stati i membri dell’opposizione e alcuni comuni cittadini ostili al conflitto. Il presidente ucraino Volodymyr Zelensky ha più volte lanciato l’allarme su un possibile ingresso della Bielorussia nel conflitto a fianco della Russia. Ma il presidente Alexandr Lukashenko non intenderebbe mettere in pericolo la stabilità del suo regime. Due giorni fa il reggimento di paracadutisti che era stato schierato da Minsk al confine con l’Ucraina è stato ritirato e ha fatto ritorno al suo quartier generale di Brest. \n', ' ']"
193,news-935269,«A Mariupol un paesaggio di cadaveri ed edifici distrutti»: la denuncia di Human Rights Watch,https://www.open.online/2022/03/23/guerra-russia-ucraina-mariupol-distrutta,2022-03-23 08:15:00,"['«A Mariupol un paesaggio di cadaveri ed edifici distrutti»: la denuncia di Human Rights Watch\n', '\n', 'Le immagini satellitari mostrano un paesaggio carbonizzato, edifici in fiamme e il fumo che fluttua sulla città\n', 'A Mariupol c’è «un gelido paesaggio infernale ricoperto di cadaveri e di edifici distrutti». Questa è la testimonianza di decine di migliaia di residenti fuggiti dalla città portuale meridionale assediata dalle truppe russe, riferita da Human Rights Watch (Hrw). Le immagini satellitari di Mariupol che la Maxar (società di tecnologia spaziale specializzata nella produzione di satelliti) ha rilasciato mostrano un paesaggio carbonizzato, edifici in fiamme e il fumo che fluttua sulla città. «Ci hanno bombardato negli ultimi 20 giorni», ha detto Viktoria Totsen, 39 anni, fuggita in Polonia, citata da The Guardian. «Durante gli ultimi cinque giorni gli aerei ci sorvolavano ogni cinque secondi e lanciavano bombe ovunque su edifici residenziali, asili, scuole, dappertutto. È chiaro che gli occupanti non sono interessati alla città di Mariupol, vogliono raderla al suolo, ridurla alla cenere di una terra morta», ha detto un funzionario locale. Nel bollettino delle forze armate di Kiev odierno si dice che la città è ancora difesa dagli ucraini. ']"
194,news-935253,«I russi bombardano le abitazioni civili: due bambini morti a Rubizhne»,https://www.open.online/2022/03/23/guerra-ucraina-bambini-morti-rubizhne,2022-03-23 07:38:00,"['«I russi bombardano le abitazioni civili: due bambini morti a Rubizhne»\n', '\n', 'Lo dice il governatore dell’Oblast di Luhansk Serhiy Gaidai\n', 'Due bambini sono morti in seguito a un attacco delle forze russe a Rubizhne, nell’Ucraina orientale. Lo ha riferito il Kyiv Independent, citando il governatore dell’oblast di Luhansk, Serhiy Gaidai, che ha pubblicato uno status e alcune foto su Facebook. Secondo il governatore una granata ha colpito un appartamento al quinto piano di un palazzo uccidendo tre persone, tra cui due bambini. Secondo Kiev sono 121 i bambini uccisi dall’inizio dell’invasione. I bambini feriti sono invece 167. ']"
195,news-935235,I due scenari sulla guerra in Ucraina: «Putin ha sbagliato i piani ma può vincere in due settimane»,https://www.open.online/2022/03/23/guerra-russia-ucraina-putin-vittoria,2022-03-23 06:49:00,"['I due scenari sulla guerra in Ucraina: «Putin ha sbagliato i piani ma può vincere in due settimane»\n', '\n', 'Secondo l’intelligence Mosca è in difficoltà sul campo e il suo esercito è deludente. Ma c’è chi fa notare che la situazione si potrebbe rovesciare presto\n', 'Da giorni numerosi rapporti di intelligence provenienti sia dagli Stati Uniti che dalla Gran Bretagna ci fanno sapere che la guerra di Putin in Ucraina è in una fase di stallo. Nonostante lo strapotere sul campo, Mosca ha sbagliato i piani di invasione e ora si trova in grande difficoltà sul campo, dove Kiev riesce a riprendere le postazioni conquistate o abbandonate. C’è di più: secondo fonti della Difesa Usa per la prima volta dall’inizio del conflitto la potenza di combattimento della Russia è finita sotto il 90%. E questo a causa delle continue perdite che deve subire per i contrattacchi degli ucraini. Che beneficiano anche delle armi inviate dall’Occidente. Ma davvero Putin sta perdendo la guerra in Ucraina? E davvero l’offensiva è bloccata su tutti i fronti, come sostengono alcuni esperti?\n', 'La scarsa pianificazione russa\n', 'Di certo c’è che lo scenario di partenza era diverso. Putin forse immaginava una guerra-lampo, la ribellione dell’esercito a Zelensky e la sua destituzione in tempi rapidi. Non è andata così. E in più, come ha spiegato il generale Giorgio Battisti, è probabile che Mosca abbia inviato meno soldati rispetto a quelli necessari per un’avanzata rapida. C’è di più. «Sembra che la campagna d’Ucraina stia incontrando maggiori difficoltà del previsto in termini di avanzamento» ha detto ad Al Jazeera il professor John R. Deni, docente presso lo Strategic Studies Institute dell’US Army War College. «Questo è molto probabilmente il risultato di una scarsa pianificazione, di un morale scadente, di una logistica inferiore e della dura resistenza delle forze ucraine». Della stessa opinione il portavoce del Pentagono John Kirby, che ha parlato ieri con la Cnn: «Stiamo vedendo contrattacchi delle forze ucraine contro Mosca. I russi sono in difficoltà».\n', 'Per questo, spiega oggi Repubblica, due visioni contrapposte della guerra e dei suoi esiti si stanno sviluppando in queste ore. La prima è che Putin stia perdendo, si sente con le spalle al muro e alza il livello dello scontro. Un esempio sono i missili ipersonici o il bombardamento dalla Crimea. E per questo Mosca agita anche lo spauracchio nucleare. La seconda versione invece è più complessa. E sostiene che sì, Mosca ha fallito gli obiettivi iniziali dell’invasione. Ma adesso ha corretto la sua tattica. Come? Con i bombardamenti delle città. Che terrorizzano i civili ma distruggono i depositi d’armi, i mezzi, il carburante e tutto quello che serve a Kiev per resistere. Per questo la situazione si potrebbe rovesciare. Trasformando così l’iniziale sconfitta in una vittoria sul terreno. Che potrebbe arrivare anche nel giro di un paio di settimane. \n', '10 mila morti russi? \n', 'Secondo fonti militari americane Putin aveva pianificato la fine dell’”Operazione speciale” per il 6 marzo. E il fallimento della previsione è sotto gli occhi di tutti. Ma adesso, con il cambio di tattica che potrebbe mettere in ginocchio l’Ucraina, la guerra potrebbe essere vinta sul campo. Con la conquista delle città, ovvero l’obiettivo di questa fase. Anche se dovrà sopportare altre perdite. Nei giorni scorsi un media russo ha sostenuto che fossero arrivati quasi a 10 mila i morti russi nel conflitto. Poi l’articolo è stato cancellato. Ma, spiega il generale Jérôme Pellistrandi a BfmTv, la stima è credibile: «La cifra di 9.861 morti sembra abbastanza coerente con le stime dei servizi occidentali che hanno interesse ad avere le cifre più precise possibili in questa battaglia mediatica», sostiene. E questi conti si basano anche su teoremi non ufficiali ma ben noti ai militari: «Una regola è che per conoscere il numero di morti di un esercito bisogna prendere il numero di veicoli distrutti e moltiplicarlo per quattro. Di solito, poi c’è un rapporto di uno a tre tra il numero dei morti e quello dei feriti». ']"
196,news-935221,Il generale Battisti: «Minibombe radioattive: vi spiego quali armi nucleari Putin può usare in Ucraina»,https://www.open.online/2022/03/23/guerra-russia-ucraina-generale-battisti-bombe-radioattive,2022-03-23 05:45:00,"['Il generale Battisti: «Minibombe radioattive: vi spiego quali armi nucleari Putin può usare in Ucraina»\n', '\n', 'Il presidente della Commissione Militare del Comitato Atlantico Italiano: «Pericoli anche dalle armi chimiche e biologiche»\n', 'Il generale Giorgio Battisti è il presidente della Commissione Militare del Comitato Atlantico Italiano. In un’intervista rilasciata oggi a Il Messaggero spiega che tipo di ordigni nucleari tattici potrebbe usare la Russia nella guerra in Ucraina. Battisti parte dal presunto “stallo” nell’avanzata di Mosca: «Putin ha inviato nel paese un numero inferiore di uomini rispetto al necessario, perché la capacità di resistenza degli ucraini è stata superiore alle aspettative». La verità, secondo il generale, è che Putin sta combattendo per ottenere il controllo delle città. Kiev è circondata, mentre Mariupol è ormai il fulcro della guerra: «Serve tatticamente per creare un corridoio continuo con la Crimea e i territori del Donbass. Ma per averla i russi devono compiere lo sforzo necessario per annientare il battaglione Azov». \n', 'E qui Putin potrebbe usare ordigni nucleari tattici: «Si tratta di bombe nucleari di scarsa potenza lanciate da un cannone, emettono il fungo e la ricaduta radioattiva ma i loro effetti sono limitati all’area in cui cadono, formando un cratere da 250 a 500 metri. Secondo l’ultimo rapporto degli Usa sul Nuclear Posture Reviews i russi potrebbero ricorrere al nucleare per de-escalare ossia indirizzare le forze del conflitto a loro favore». Ma c’è anche un pericolo armi chimiche: «Per il governo russo e britannico i russi le userebbero ancora, lo avrebbero fatto su alcuni personaggi dei servizi usando il Novichok, un aggressivo gas nervino della quarta generazione. C’è poi anche l’arma biologica: incolore, insapore, che emerge dopo giorni dall’uso e si diffonde in tutto il mondo. Se ciò accadesse sarebbe sufficiente per cancellare qualsiasi accordo e la speranza di civiltà». ']"
197,news-935207,La senatrice Granato (ex M5s): «Putin? Un argine all’agenda globalista. Invece Draghi è un dittatore»,https://www.open.online/2022/03/23/m5s-bianca-granato-putin-draghi,2022-03-23 05:17:00,"['La senatrice Granato (ex M5s): «Putin? Un argine all’agenda globalista. Invece Draghi è un dittatore»\n', '\n', 'La parlamentare: «Zelensky? Avevo un impegno. E poi se uno è sotto le bombe non riesce a collegarsi»\n', 'La senatrice Bianca Laura Granato, portata in parlamento dal Movimento 5 Stelle e ora nel gruppo misto, è un’habituée delle proteste. Nel settembre 2021 ha urlato “criminali” in seduta per protestare contro il Green pass ed è stata censurata formalmente dalla presidenza. Nel gennaio scorso ha tenuto a far sapere a Palazzo Madama che «i crimini contro i No vax saranno vendicati», rimediando un’altra censura. Oggi però la sua passione non è più la virologia, e in un’intervista a La Stampa si dedica invece alla geopolitica. Spiegando in primo luogo perché non era in Aula a sentire Zelensky: «Avevo un impegno sul territorio, mica lo rimando per un intervento da remoto senza contraddittorio». \n', 'Anche perché «se uno è davvero sotto le bombe non riesce nemmeno a collegarsi». Secondo Granato, Zelensky è in torto perché «Ha fatto credere che Putin vuole espandere il suo dominio oltre l’Ucraina. È inverosimile, mai avuto questo sentore». Mentre «i capi di Stato dell’Unione europea, telecomandati dagli Stati Uniti» hanno deciso «di farci partecipare al conflitto. Draghi, ieri, invece di parlare di pace ha rincarato la dose. È stato più duro di Zelensky». Invece Putin «tutela l’integrità e la tradizione di quel mondo. E contrastare l’agenda globalista che vuole attuare il nuovo ordine mondiale deciso nelle segrete stanze per renderci schiavi». \n', 'E quando l’autore dell’intervista Antonio Bravetti dice che sembra di sentire il complottismo No vax, risponde così: «C’è un legame. Il modo in cui è stata affrontata la pandemia fa parte dell’agenda globalista. Il virus, i vaccini che non sono nemmeno molto efficaci… È questo il modus operandi dell’impero globale. Putin è un argine geopolitico». Non è un dittatore, anche se «il suo è un modo diverso di governare. Draghi è un dittatore». E questo perché «il governo Draghi ha cancellato tutti i diritti basilari. Putin non mi risulta abbia obbligato nessuno a vaccinarsi, una forma di rispetto che Draghi non ha avuto». ']"
198,news-935193,"Zelensky: «Questa guerra atroce va fermata, ci affidiamo ai negoziati» – Il video",https://www.open.online/2022/03/23/guerra-ucraina-russia-zelensky-negoziati-video,2022-03-23 04:34:00,"['Zelensky: «Questa guerra atroce va fermata, ci affidiamo ai negoziati» – Il video\n', '\n', 'Il presidente dell’Ucraina ringrazia gli intermediari internazionali \n', 'Il presidente dell’Ucraina Volodymyr Zelensky ha pubblicato un nuovo video in nottata su Facebook per parlare dei negoziati di pace con la Russia. «Continuiamo a lavorare su diversi livelli per assicurarci che la Russia si convinca che questa guerra atroce debba essere fermata. Continuiamo i nostri difficili negoziati. È impegnativo. A volte scandaloso», ha detto Zelensky. E ancora: «Sono grato a tutti gli intermediari internazionali che lavorano con noi e mostrano il vero quadro alla Russia e la convincono a vedere la realtà delle azioni di guerra e a capire che il mondo non fermerà la verità, la nostra verità. Lotteremo fino alla fine in modo coraggioso e aperto». ']"
199,news-935187,Il lancio di missili verso l’Ucraina da una nave russa a Sebastopoli in Crimea – Il video,https://www.open.online/2022/03/23/guerra-ucraina-russia-lancio-missili-crimea-video,2022-03-23 04:24:00,"['Il lancio di missili verso l’Ucraina da una nave russa a Sebastopoli in Crimea – Il video\n', '\n', 'Le forze russe mantengono il controllo della penisola da qualche giorno e stanno presidiando l’accesso al Mar d’Azov\n', 'Un video che mostra il lancio di missili verso l’Ucraina da una nave situata al largo della costa della Crimea, a ovest della città di Sebastopoli è stato geolocalizzato e verificato dalla Cnn. «È chiaro che c’è una nave là fuori in lontananza», dice una voce maschile parlando in russo, riporta l’emittente. Il portavoce del Pentagono John Kirby lunedì in un briefing aveva dichiarato che gli Stati Uniti hanno registrato un aumento dell’attività navale nel Mar Nero settentrionale. Le forze russe mantengono il controllo della penisola di Crimea da qualche giorno e stanno presidiando l’accesso al Mar d’Azov. Secondo il Cremlino finora l’operazione «procede come previsto».']"
200,news-935153,"Quella in Ucraina è: «una guerra santa contro l’anticristo e il satanismo», torna a parlare Dugin: “ideologo” di Putin",https://www.open.online/2022/03/22/guerra-ucraina-aleksandr-dugin-fuori-dal-coro,2022-03-22 22:54:00,"['Quella in Ucraina è: «una guerra santa contro l’anticristo e il satanismo», torna a parlare Dugin: “ideologo” di Putin\n', '\n', 'Secondo il filosofo russo non è escluso che il conflitto in corso possa degenerare con le armi nucleari, ma in quel caso sarà solo per colpa degli Stati Uniti. Un incontro Putin-Zelensky? Impossibile\n', 'Quella scatenata dalla Russia contro l’Ucraina è una «guerra santa contro l’anticristo e il satanismo» secondo Aleksandr Dugin, filosofo russo intervistato a Fuori dal coro, il programma su Rete4 condotto da Mario Giordano. Secondo Dugin, presentato come l’ideologo di Vladimir Putin per la sua vicinanza al partito del presidente russo, il «satanismo» è rappresentato dal «sistema di valori moderno occidentali» che la Russia combatte invadendo l’Ucraina per contrastare: «l’egemonia culturale dell’occidente». Una posizione sostanzialmente allineata a quella del patriarca di Mosca Kirill, che in un recente sermone aveva detto che la guerra in Ucraina combatteva: «chi sostiene la lobby gay».\n', 'Oltre alle questioni “morali”, Dugin sostiene che l’avanzata militare dell’esercito russo sia ancora così lenta per un preciso ordine del Cremlino: «perché le nostre truppe hanno ricevuto l’ordine di non colpire i civili». Gli obiettivi non militari colpiti dai raid russi però sono all’ordine del giorno, come mostrano i diversi video e le testimonianze che raccontano di intere zone residenziali bombardate. Secondo Dugin però si tratta di attacchi degli stessi ucraini: «I civili sono colpiti dai nazionalisti ucraini per dare la colpa ai russi», come aveva già dichiarato in un’intervista al Il Giornale dello scorso 14 marzo.\n', 'A proposito invece della minaccia nucleare, già agitata oggi alla Cnn dal portavoce del Cremlino Dmitry Peskov, il filosofo russo è sicuro che: «L’unica potenza mondiale che può scatenare la guerra nucleare sono gli Stati Uniti se decideranno di intervenire nel conflitto», non escludendo quindi che la Russia possa se non debba far ricorso all’atomica. Di certo Dugin non vede possibile una colloquio tra Putin e Volodymyr Zelensky, perché il presidente ucraino: «Non rappresenta nulla», mentre il capo del Cremlino è disposto a parlare solo: «con personaggi che possono decidere».']"
201,news-935127,Chi non c’era in Parlamento per il discorso di Zelensky,https://www.open.online/2022/03/22/guerra-ucraina-assenti-parlamenti-discorso-zelensky,2022-03-22 22:12:00,"['Chi non c’era in Parlamento per il discorso di Zelensky\n', '\n', 'A Montecitorio non c’erano più di 600 parlamentari, con una stima che oscilla tra 300 e 350 assenti\n', 'Non era sicuramente stracolma l’aula di Montecitorio in occasione dell’intervento del presidente ucraino Volodymyr Zelensky, per quanto deputati e senatori presenti non abbiano risparmiato applausi e solidarietà per lui con lunghi applausi e due standing ovation. Le polemiche però sono scoppiate più per gli assenti di oggi 22 marzo, una cifra che si aggira tra i 300 e i 350 secondo alcuni segretari d’aula, come riporta anche l’agenzia Agi, tra cui diversi impegnati in missioni varie o costretti a casa per malattia. In aula quindi non c’erano più di 600 parlamentari, alcuni anche con coccarde e spallette giallo-blu. Visto che quella di oggi non è stata una seduta formale, non esiste un registro delle presenza, né una registrazione delle missioni che avrebbero giustificato le assenze. Gli assenti certi avendo annunciato in anticipo che non avrebbero partecipato alla seduta sono stati i 15 deputati di Alternativa, componente interna al gruppo Misto per lo più ex M5s. Assenti anche i quattro senatori del gruppo Italexit, quindi Gianluigi Paragone, William De Vecchis, Mario Giarrusso e Carlo Martelli. Altri ex M5s che hanno disertato sono stati Elio Lannutti e Bianca Laura Granato. \n', 'Nella Lega spiccavano invece le assenze di Simone Pillon, che sarebbe stato impegnato in una missione a Londra come chiarito da Matteo Salvini, e il ministro Giancarlo Giorgetti, in visita allo stabilimento della Ferrari a Maranello. Tra le fila di Forza Italia non c’era Matteo Dall’Osso, anche lui ex M5s. Assente la senatrice di Azione Barbara Masini, che si è affrettata a chiarire di non aver partecipato solo per motivi di salute. Mancava, come annunciato, il presidente della Commissione Esteri del Senato, il grillino Vito Petrocelli, che rischia l’espulsione dopo aver ribadito anche la sua intenzione a non votare più la fiducia al governo Draghi. Dichiarazioni che hanno spinto Giuseppe Conte a prendere atto: «Così si pone fuori lui dal M5s per sua scelta». Al completo invece i gruppi di Camera e Senato di Fratelli d’Italia.']"
202,news-933625,"Ucraina, verso nuove sanzioni Usa e Ue contro la Russia. Kiev: «Oggi 80 raid russi: 29 dalla Bielorussia». Macron chiama Putin e Zelensky: «Non c’è ancora accordo»",https://www.open.online/2022/03/22/guerra-ucraina-22-marzo,2022-03-22 21:33:00,"['Ucraina, verso nuove sanzioni Usa e Ue contro la Russia. Kiev: «Oggi 80 raid russi: 29 dalla Bielorussia». Macron chiama Putin e Zelensky: «Non c’è ancora accordo»\n', '\n', 'Kiev denuncia condizioni sempre più vicine all’emergenza umanitaria nelle città conquistate dalle truppe russe. Il presidente ucraino Zelensky giovedì parlerà alla Nato\n', 'È il 27° giorno di guerra tra Russia e Ucraina e la tensione non accenna ad attenuarsi. A svelare le intenzioni di Mosca è il presidente degli Stati Uniti Joe Biden: «Putin vuole usare armi chimiche nella guerra in Ucraina. Sono pronti a creare un’operazione false flag per giustificare un intervento». Ma il Cremlino nega tutto: «Solo insinuazioni. Non abbiamo simili armi», risponde il viceministro degli Esteri russo Sergei Ryabkov. Intanto il presidente ucraino Zelensky ha parlato in videoconferenza con il Parlamento italiano chiedendo un sostegno ancora più concreto: «Siamo al limite. Immaginate Genova distrutta con Mariupol». A Kiev le autorità hanno decretato il coprifuoco fino a mercoledì mentre a Odessa le sirene anti-aereo continuano a suonare. Il bollettino dei caduti in guerra arrivato da un giornale russo ha parlato di quasi 10 mila morti. Ma dopo poche ore la notizia scompare e i giornalisti parlano di attacco hacker.\n', '21.28 – Il Pentagono: «Forze russe senza più cibo»\n', '«Le forze russe in Ucraina hanno problemi logistici e stanno finendo le loro scorte di cibo». A farlo sapere è il portavoce del Pentagono John Kirby durante un incontro con la stampa. Kirby ha riferito sulla situazione attuale dell’esercito russo e sui problemi di sopravvivenza che i militari starebbero avendo dopo 27 giorni di guerra ininterrotta. «Tutti abbiamo visto i soldati russi che saccheggiavano i supermercati, le truppe di Mosca continuano ad avere problemi sul campo». E ha aggiunto: «La Russia non ha raggiunto nessuno degli obiettivi strategici che si era prefissata». \n', '20.42 – Kiev: «Più di 80 bombardamenti russi in un solo giorno»\n', 'L’ultimo bollettino dello Stato maggiore dell’esercito di Kiev registra oltre 80 raid missilistici e i bombardamenti aerei compiuti oggi dalle forze armate russe «contro infrastrutture militari e civili ucraine». Le regioni segnalate sono quella di Zhytomyr, Kiev, Chernihiv, Kharkiv e Donetsk. Secondo il monitoraggio ucraino 29 di questi attacchi sono partiti dagli aeroporti di Baranavichy e Babrujsk, situati nel territorio della Bielorussia. \n', '20.27 – L’Eliseo conferma: «Macron al telefono con Putin e Zelensky» \n', 'La nota ufficiale dell’Eliseo conferma quanto annunciato poco fa dall’agenzia di stampa russa Tass: «Il presidente della Repubblica francese Emmanuel Macron ha proseguito le sue lunghe precedenti conversazioni con il presidente russo, Vladimir Putin, e con il presidente ucraino, Volodymyr Zelensky, sulle modalità di un cessate il fuoco e delle condizioni di sicurezza». La nota prosegue: Non c’è per ora un accordo ma il presidente resta convinto della necessità di proseguire gli sforzi. Non c’è altra soluzione che un cessate il fuoco e negoziati sinceri della Russia con l’Ucraina. Il Presidente della Repubblica resta al fianco dell’Ucraina». Ad anticipare alla Tass quanto ufficializzato dall’Eliseo era stato poco prima il portavoce del Cremlino Dmitry Peskov. La giornata di Macron è proseguita con altre due importanti telefonate: una al cancelliere tedesco Scholz e l’altra al premier italiano Mario Draghi. «I due colloqui», riferisce la presidenza francese, «sono stati incentrati sulla guerra e sulla preparazione dei vertici straordinari delle Nato e del G7 giovedì prossimo, e del Consiglio europeo del 24 e del 25 marzo».\n', '19.15 – Sullivan: «Con Biden a Bruxelle nuove sanzioni contro Mosca»\n', 'Saranno annunciate nuove sanzioni contro la Russia dopo i vertici dell’Ue e della Nato in programma giovedì a Bruxelles con la partecipazione del presidente americano Joe Biden. Secondo il consigliere per la sicurezza nazionale americana, Jake Sullivan, il viaggio in Europa di Biden è l’occasione:\xa0«per coordinare la risposta occidentale verso la Cina» a proposito della guerra in Ucraina, «anche in vista del vertice Ue-Cina del 1 aprile». \n', '17.20 – Minsk: «Eliminata una rete di spionaggio ucraina»\n', 'Cresce lo scontro anche fuori dai confini ucraini, dopo l’annuncio dei servizi segreti bielorussi di aver eliminato una rete di spionaggio che Kiev avrebbe messo in piedi in Bielorussia. Secondo l’agenzia statale di Minsk, Belta, le presunte spie ucraine operavano nel Paese «sotto copertura diplomatica». \n', '17.05 – Raid russo con i droni sull’Accademia nazionale delle scienze di Kiev: almeno un morto\n', 'C’è almeno un morto nel raid delle truppe russe che si è abbattuto sugli edifici dell’Accademia nazionalde delle scienze dell’Ucraina a Kiev. Uno dei droni russi Orlan ha colpito di un edificio di sette piani, da cui si è alzata una imponente colonna di fuma. Secondo un funzionario dell’intelligence ucraina ci sarebbero almeno tre vittime, ma non non ci sono ancora conferme indipendenti. Il funzionario ha ribadito all’agenzia Afp che i russi hanno usato i droni Orlan, uno dei quali avrebbe sganciato una bomba sul palazzo dell’università. \n', '16.40 – Alcune città ucraine rischiano di restare senza cibo\n', 'Le persone rimaste nelle città dell’Ucraina come Cherson e Sumy rischiano di non avere cibo a sufficienza per sopravvivere più di altri tre o quattro giorni. L’allarme è stato lanciato su Twitter dal portavoce del ministero degli Esteri ucraino, Oleg Nikolenko, secondo cui circa 300mila persone stanno andando incontro a una catastrofe umanitaria: «Cibo e medicine sono finite, mentre la Russia si rifiuta di aprire i corridoi umanitari per evacuare i civili. La tattica barbarica della Russia deve essere fermata prima che sia troppo tardi». Alla Cnn, l’agenzia umanitaria Mercy Cops ha avvertito che il sistema umanitario nel Paese è completamente distrutto: «Una delle principali preoccupazioni in questo momento è la vulnerabilità della catena di approvvigionamento – ha detto Steve Gordon, consigliere per l’Ucraina della ong che si trova a Kharkiv – Sappiamo che la maggior parte dei comuni nelle aree che subiscono i combattimenti più intensi non hanno più di tre o quattro giorni di beni essenziali come il cibo».\n', '15.54 – Kiev: «Il fotoreporter Maks Levin è scomparso»\n', '«Il nostro buon amico, il talentuoso fotoreporter di guerra Maks Levin, è scomparso». Così il giornalista del giornale ucraino Kiev Indipendent Illia Ponomarenko annuncia su Twitter la scomparsa del collega Levin lo scorso 13 marzo. «Aveva trascorso un’altra giornata campale in una zona di combattimento fuori Kiev. Da allora, nessuno ha avuto contatti con lui. Se seguite questa guerra, avete avuto sicuramente modo di vedere molte delle sue opere». \n', '15.16 – Guterres: «Ucraini vivono un inferno in terra»\n', '«Gli ucraini stanno vivendo un inferno in terra», così il segretario generale delle Nazioni Unite, António Guterres, commenta la guerra tra Russia e Ucraina. «I riverberi della guerra\xa0si fanno sentire in tutto il mondo. I prezzi alle stelle di cibo, energia e fertilizzanti minacciano di degenerare in una crisi della fame globale con i Paesi in via di sviluppo che già soffocano sotto il peso del Covid». Guterres ha poi aggiunto: «Allo stesso tempo, non possiamo perdere la speranza.\xa0Dai miei contatti emergono elementi di progresso diplomatico su diverse questioni chiave. C’è abbastanza sul tavolo per cogliere le ostilità e negoziare seriamente ora». Il presidente delle Nazioni Unite ha parlato di «una guerra non vincibile» che «prima o poi dovrà spostarsi dai campi di battaglia al tavolo della pace. L’unica domanda è quante altre vite devono essere perse?\xa0Quante altre bombe devono cadere?\xa0Quante coppie sposate devono essere distrutte o molti altri ucraini e russi saranno uccisi?».\n', '14.09 – Ministro della Salute: «10 ospedali completamente distrutti»\n', 'Il ministro della Salute ucraino Viktor Lyashko, parlando alla televisione nazionale, citato dal Guardian, ha dichiarato che 10 ospedali ucraini sono stati completamente distrutti dai bombardamenti. «Il nemico ha già bombardato 139 ospedali, le cure mediche non possono più essere fornite lì e queste strutture vanno ricostruite da zero», ha detto Lyashko. Sempre secondo il ministro della Salute ucraino, altri ospedali non hanno potuto ricevere medicine e forniture a causa dei combattimenti.\n', '12.30 – Sirene a Odessa\n', 'Avvertite sirene anti-aereo a Odessa attorno alle 13.20 ora locale. In lontananza, verso Nord, per due volte si sono sentiti dei colpi che gli abitanti della città attribuiscono alla risposta della contraerea ucraina a quelli che potrebbero essere cannoneggiamenti dal mare. \n', '12.15 – Forte esplosione avvertita a Kiev\n', 'Una forte esplosione è stata rilevata a Kiev dalla corrispondente della Bbc Orla Guerin. «È la prima volta che ho sentito sbattere le finestre nel mio hotel. Non è chiaro se sia stato colpito un obiettivo o se fosse la contraerea ucraina che abbatteva un missile russo». \n', '12.00 – Il sindaco di Boryspil esorta le persone a fuggire dalla città: «Siate intelligenti e andatevene»\n', 'Mentre Kiev esorta alla resistenza, il sindaco di Boryspil, città a est della capitale, chiede ai residenti di andarsene. «Non c’è bisogno urgente di essere in città al momento», ha detto Volodymyr Borysenko. «I combattimenti stanno già infuriando nella regione. Mi rivolgo alla popolazione: siate intelligenti e lasciate la città se potete». \n', '11.05 – Zelensky invita il Papa in Ucraina\n', 'Papa Bergoglio ha chiamato al telefono il presidente ucraino prima del suo intervento a Montecitorio. Nel corso della conversazione, Zelensky lo ha invitato in Ucraina. A darne notizia è l’ambasciatore ucraino presso la Santa Sede, Andryi Yurash. «Il ruolo di mediazione della Santa Sede nel porre fine alla sofferenza umana sarebbe accolto con favore», ha detto Zelensky.\n', '11.00 – «Spari sui civili in fila al supermercato di Severodonetsk» \n', 'A Severodonetsk, nella regione di Lugansk, i russi hanno fatto fuoco su persone in coda in un supermercato, provocando morti e feriti. A denunciarlo su Facebook è stato il capo dell’amministrazione militare regionale Serhiy Haidai. A citarlo è Ukrinform. «Gli occupanti mirano a un negozio a Severodonetsk, come successo a Kharkiv. Abbiamo morti e feriti, il numero è in via di chiarimento. Gli orchi prendono cinicamente la vita degli ucraini!».\n', '10.55 – Parlamentari in Aula con nastro fucsia contro gli stupri di guerra \n', 'La gran parte delle parlamentari arrivate a Montecitorio per ascoltare l’intervento del presidente dell’Ucraina Zelensky indossa al braccio un fiocco fucsia, come simbolo di lotta contro gli stupri di guerra. Deputati e senatori hanno cominciato ad entrare nell’emiciclo alle 10.30.\n', '10.35 – Il Regno Unito pianifica la nazionalizzazione temporanea di Gazprom Uk\n', 'L’esecutivo di Boris Johnson sta pianificando una procedura di amministrazione controllata forzosa da imporre alla filiale commerciale britannica del gigante russo del gas Gazprom e dunque la nazionalizzazione temporanea delle attività, almeno per qualche mese. Lo fa sapere la Bbc, riprendendo anticipazioni confermate anche da Bloomberg. L’iniziativa del governo inglese è attesa entro l’8 aprile, data in cui è prevista la presentazione di un programma ad hoc di aggiornamento della strategia energetica complessiva del Regno Unito, alla luce dei fattori di crisi strutturale del settore e dell’impennata del prezzo degli idrocarburi. La dipendenza del Regno Unito dal gas russo è stata ridotta negli ultimi anni a circa il 3% del fabbisogno, molto meno di Paesi dell’Europa continentale come Germania o Italia. \n', '10.00 – Zelensky: «Un minuto di silenzio al giorno per i morti»\n', 'Un minuto di silenzio ogni giorno alle 9 del mattino per onorare la memoria delle vittime della guerra. Lo stabilisce un decreto del presidente ucraino Volodymyr Zelensky, come riportato da Ukrinform. «Al fine di onorare la memoria, il coraggio civico e la devozione, la forza dello spirito, la resilienza e le gesta eroiche dei soldati uccisi in missioni di combattimento per proteggere la sovranità statale e l’integrità territoriale dell’Ucraina, i civili uccisi nell’aggressione armata della Federazione Russa contro l’Ucraina», si legge nel decreto. Secondo il ministro della Difesa Alexei Reznikov, nelle tre settimane di guerra, l’esercito russo ha ucciso circa 3.000 civili, di cui 117 bambini.\n', '9.42 – Carro armato colpisce un’auto con una famiglia: 3 morti\n', 'Un carro armato russo ha colpito un’auto che trasportava una famiglia con bambini. È accaduto nella regione di Kharkiv. Tre persone sono morte, tra cui una bambina di 9 anni. A renderlo noto via Facebook, l’Ufficio del procuratore generale, come riferisce Ukrinform. «Nella regione di Kharkiv, un carro armato russo ha abbattuto un’auto con una famiglia con due bambini. La famiglia ha gridato che si trattava di civili, sventolando bandiera bianca, ma invano. I genitori e una bambina di nove anni sono morti e un ragazzo di 17 anni è rimasto ferito», afferma il Procuratore. Stando a quanto riporta l’agenza di stampa ucraina, complessivamente 117 bambini sono morti a causa dell’aggressione russa, il numero più alto si trova nella regione di Kiev (58), e nella regione di Kharkiv (40).\n', '9.30 – Tre corridoi per l’evacuazione da Mariupol\n', 'Nella giornata di oggi tre\n', 'percorsi per l’evacuazione dei civili da Mariupol verranno aperti\n', 'dall’Ucraina. Lo ha fatto sapere la vice prima ministra di Kiev Iryna\n', 'Vereshchuk su Telegram. «Oggi stiamo lavorando duramente per\n', 'l’evacuazione dei residenti di Mariupol», afferma Vereshchuk,\n', 'spiegando che a questo fine funzioneranno tre percorsi, tutti diretti\n', 'alla città di Zaporizhzhia. La vicepremier fa sapere anche che 21\n', 'autobus e camion con aiuti umanitari hanno lasciato Zaporizhzhia\n', 'diretti a Mariupol.\n', '\n', '9.10 – La Russia: «Non abbiamo armi chimiche»\n', ' Le accuse del presidente\n', 'americano Joe Biden secondo cui la Russia potrebbe usare armi\n', 'chimiche e biologiche in Ucraina sono «insinuazioni sbagliate».\n', 'Questa è la replica arrivata dal vice ministro degli Esteri russo,\n', 'Sergei Ryabkov. «Non abbiamo simili armi», ha aggiunto.\n', '9.00 – L’appello per de-russificare Uzhgorod\n', 'I cittadini di Uzhgorod,\n', 'città dell’Ucraina occidentale al confine con la Slovacchia e\n', 'l’Ungheria, hanno chiesto in un appello alle autorità locali per\n', 'de-russificare i nomi delle strade e delle piazze della\n', 'città.«Strade, piazze, vicoli della nostra città prendono il nome\n', 'da politici, letterati e personaggi dell’arte russi che non hanno\n', 'niente a che vedere con la Transcarpazia e Uzhgorod, e quindi sono un\n', 'atavismo della precedente politica culturale sovietica», si legge\n', 'nella lettera inviata alle autorità locali. Secondo i cittadini\n', 'bisogna avviare un processo di de-russificazione della città,\n', 'secondo la procedura stabilita dalla legge. Lelenco delle strade da\n', 'rinominare ne include alcune intitolate a Yuri Gagarin, Pushkin e\n', 'Chekhov. Il documento chiede anche di smantellare il busto del poeta\n', 'russo Aleksandr Pushkin nella zona centrale di Uzhgorod. «In questi\n', 'giorni abbiamo nuovi eroi che sacrificano la loro vita per il nostro\n', 'Paese. Dobbiamo perpetuare e custodire la loro memoria. Durante il\n', 'periodo sovietico furono banditi», affermano gli autori\n', 'dell’appello.\n', '8.40 – 117 bambini uccisi dall’inizio della guerra\n', ' Sono arrivati al numero di 117 i bambini uccisi dall’inizio della guerra con la Russia, secondo le stime del Parlamento di Kiev, che parla di altri 155 bimbi feriti. Il numero maggiore di vittime si concentra nella capitale, Kiev, nella città nord-orientale di Kharkiv e in quella settentrionale di Chernihiv. Per le Nazioni Unite, finora, sono almeno 925 i civili uccisi, tra cui 75 bambini, ma il numero reale è probabilmente maggiore. \n', '8.15 – Chernihiv, metà della popolazione è scappata\n', 'Il sindaco di Chernihiv\n', 'Vladyslav Atroshenko stima che più della metà della popolazione sia\n', 'fuggita dalla città dall’inizio della guerra. Atroshenko ne ha\n', 'parlato in un’intervista al sito di notizie LB.ua, citato da The Kyiv\n', 'Independent, che le persone rimaste in città sono circa 130.000.\n', 'Prima dell’inizio del conflitto gli abitanti erano 285.000. Il primo\n', 'cittadino ha sottolineato che Chernihiv sta affrontando una grave\n', 'carenza di medici, manca l’acqua, non ci sono scorte sufficienti a\n', 'causa dei continui bombardamenti che impediscono\n', 'l’approvvigionamento, la corrente e il gas vengono forniti a\n', 'intermittenza. Atroshenko ha aggiunto che la strada per Kiev è\n', 'minata.\n', '7.15 – Mosca e gli Stati Uniti\n', 'Il viceministro degli\n', 'Esteri russo Sergei Ryabkov ha chiesto agli Usa di «fermare la loro\n', 'escalation, sia verbale sia in termini di forniture di armi alla\n', 'regione di Kiev. Devono smettere di minacciare la Russia». Le\n', 'agenzie Tass e Interfax avevano chiesto a Ryabkov quello che gli Usa\n', 'devono fare per mantenere le relazioni con Mosca. Ryabkov ha anche\n', 'detto che lo sviluppo delle relazioni tra i due Paesi dipende dagli\n', 'Usa: «Una nota di protesta è stata consegnata ieri all’ambasciatore\n', 'americano. Gli attuali sviluppi pongono queste relazioni sull’orlo di\n', 'una rottura», ha detto, aggiungendo che tutto dipende da «quale\n', 'politica gli Usa sceglieranno».\n', '\n', '6.20 – Sirene antiaeree in tutte le regioni\n', 'Gli allarmi antiaerei stanno risuonando in quasi tutte le regioni dell’Ucraina, secondo quanto riporta il Kyiv Independent. Le sirene sono state attivate negli oblast di Sumy, Mykolaiv, Ternopil, Poltava, Kirovohrad, Kharkiv, Zaporizhzhia, Leopoli, Ivano-Frankivsk, Zakarpattya, Chernivtsi, Dnipropetrovsk, Rivne, Volinia, Cherkasy, Khmelnytsky e Odessa. Intanto nel suo ultimo rapporto operativo pubblicato stamattina l’esercito di Kiev afferma che «secondo le informazioni disponibili, le forze di occupazione russe che operano in Ucraina hanno scorte di munizioni e cibo per non più di tre giorni». I funzionari hanno affermato che la situazione è simile per il carburante e hanno sottolineato l’incapacità della Russia di organizzare un gasdotto per soddisfare le esigenze delle truppe come esempio del loro fallimento logistico. \n', '4.55 – Ucraina: ripreso il controllo di Makariv\n', 'Lo Stato maggiore delle forze armate dell’Ucraina ha riferito che «la bandiera Ucraina è stata issata sulla città di Makariv» e le forze russe sono state respinte. Lo riporta il Kyiv Independent. Makariv è un insediamento urbano nell’oblast di Kiev, a 60 chilometri a ovest dalla capitale Ucraina. Il villaggio aveva contato nei giorni scorsi diverse vittime civili. \n', '3.45 – Onu: 925 civili uccisi \n', 'Sale ad almeno 925 il bilancio dei civili uccisi in Ucraina dall’inizio dell’invasione da parte della Russia, secondo i dati in possesso dell’Ufficio dell’Alto commissario delle Nazioni unite per i diritti umani (Unhcr).\n', '2.40 – Le truppe russe arrestano i giornalisti \n', 'Le truppe russe hanno\n', 'arrestato giornalisti di un media locale nella regione ucraina di\n', 'Zaporizhzhya e bloccato il suo sito web, secondo quanto riporta il\n', 'media ucraino Ostro. Diversi reporter del quotidiano Melitopolski\n', 'Vidomosti sono stati arrestati e portati in un luogo sconosciuto da\n', 'uomini armati, afferma la fonte. «Persone armate sono entrate nelle\n', 'case dei giornalisti Olha Olkhovska e Lyubov Chayka, dell’editore\n', 'Mykhaylo Kumok e del copy editor Yevheniya Boryan. Li hanno arrestati\n', 'e li hanno portati verso una destinazione sconosciuta», hanno\n', 'affermato altri giornalisti del quotidiano. Rappresentanti della Mv\n', 'media holding, proprietaria del Melitopolski Vidomosti, hanno\n', 'invitato la leadership ucraina e la comunità internazionale ad\n', 'aiutare a garantire il rilascio dei loro colleghi.\n', '2.00 – L’esercito ucraino: i russi bloccano l’accesso al Mare d’Azov\n', 'L’ultimo rapporto\n', 'operativo dell’esercito ucraino dice che le forze russe mantengono il\n', 'corridoio con la Crimea e bloccano l’accesso al Mare d’Azov. Anche la\n', 'città di Sumy è parzialmente bloccata, mentre continuano i\n', 'bombardamenti di artiglieria sulla città di Kharkiv. Il rapporto,\n', 'citato dal Guardian, afferma inoltre che la Russia sta conducendo\n', 'campagne di propaganda aggressiva rivolte ai militari delle forze\n', 'armate della Bielorussia affinché si uniscano all’invasione militare\n', 'dell’Ucraina. Le forze russe continuano a utilizzare la rete di\n', 'aeroporti della Repubblica di Bielorussia e stanno cercando di\n', 'ricostruire la sezione ferroviaria da Valuyki a Kupyansk al fine di\n', 'migliorare la logistica del gruppo, ha aggiunto il ministero della\n', 'Difesa ucraino. Le forze ucraine affermano di aver sventato ieri 13\n', 'attacchi nemici e distrutto 14 carri armati, otto veicoli da\n', 'combattimento di fanteria, due veicoli corazzati leggeri multiuso,\n', 'tre sistemi di artiglieria e quattro veicoli generici, mentre le\n', 'unità di difesa aerea hanno colpito due bersagli nemici. I russi\n', 'avrebbero perso circa 300 membri del personale. «Si prevede che il\n', 'nemico continuerà a lanciare missili insidiosi e attacchi di bombe,\n', 'ed effettuerà bombardamenti su infrastrutture critiche dell’Ucraina\n', 'utilizzando artiglieria a reazione, aerei, armi ad alta precisione e\n', 'altre munizioni», conclude il rapporto.\n', '1.30 – Gb: missili ipersonici non decisivi\n', 'Il vicemaresciallo della Royal Air Force (Raf) Mick Smeath, addetto militare alla Difesa britannica, sostiene che sia altamente improbabile che i missili ipersonici Kinzhal influiscano materialmente sull’esito della guerra in Ucraina. Citato dal Guardian, Smeath sostiene poi come sia «molto probabile che le affermazioni russe di aver utilizzato lo sperimentale Kinzhal abbiano lo scopo di sminuire la mancanza di progressi nella campagna di terra» di Mosca. Il Kinzhal (Pugnale, in cirillico), è un missile balistico aviolanciato ipersonico di fabbricazione russa sviluppato negli anni 2010 ed entrato in servizio sperimentale nel 2018 presso le forze aerospaziali di Mosca. Secondo il Pentagono invece ad oggi non ci sono indicazioni di un attacco della Russia dalla Bielorussia. \n', '1.00 – Biden: la Russia pronta a usare armi chimiche\n', 'Il presidente degli Stati Uniti Joe Biden ha confermato che la Russia ha impiegato anche missili ipersonici nei bombardamenti in Ucraina. «Con le stesse testate impiegate sugli altri missili, non fanno molta differenza, tranne che per il fatto che è quasi impossibile intercettarli», ha detto Biden, citato dalla Cnn. Invece e accuse russe che Kiev ha armi biologiche e chimiche «sono false» e sono un chiaro segnale che Putin «sta valutando di usarle entrambe” nella guerra in Ucraina. Lo ha ribadito il presidente americano Joe Biden. Putin, ha sottolineato Biden, «è con le spalle al muro e ora sta parlando delle nuove operazioni false flag che sta preparando». \n', '00.05 – Il giornale russo che cancella le vittime \n', 'La Komsomolskaya Pravda, un tabloid pro-Cremlino, ha riferito che secondo il ministero della Difesa di Mosca sarebbero 9.861 i soldati russi morti dall’inizio della guerra in Ucraina e “16.153 quelli rimasti feriti”. L’articolo, ripreso da altri media e rimbalzato su Twitter, è stato velocemente cancellato. Finora Mosca ha fornito solo una volta dati sui suoi morti nell’invasione dell’Ucraina: il 2 marzo aveva riferito di 498 vittime. Sul proprio canale Telegram la Komsomolskaya Pravda ha poi comunicato di aver ricevuto un attacco hacker. ']"
203,news-935053,"La Nestlé non lascia la Russia, Anonymous colpisce ancora: diffusi 10 gb di dati con email e password dell’azienda",https://www.open.online/2022/03/22/guerra-ucraina-anonymous-attacco-nestle-russia,2022-03-22 21:09:00,"['La Nestlé non lascia la Russia, Anonymous colpisce ancora: diffusi 10 gb di dati con email e password dell’azienda\n', '\n', 'Il collettivo di hacker aveva dato 48 ore di tempo alla multinazionale svizzera per chiudere tutte le attività in Russia. L’azienda però non ha ceduto\n', 'Almeno 10 Gigabyte di dati della società Nestlé sono stati rilasciati da Anonymous: informazioni private come e-mail, password e dettagli sui clienti aziendali sono stati resi pubblici dal collettivo di hacker, che ha deciso di punire la multinazionale svizzera per la sua decisione di rimanere in Russia, rivendicando la propria azione su Twitter. Tra le più grandi compagnie del settore alimentare al mondo, la Nestlé aveva ricevuto una sorta di ultimatum da Anonymous, che aveva concesso 48 ore per chiudere tutte le attività ancora attive in Russia. Sotto accusa anche da parte del presidente Volodymyr Zelensky in occasione dell’intervento alla manifestazione di Berna, la Nestlé fino a lunedì 21 marzo aveva provato a difendersi spiegando che dalle attività rimanenti in Russia: «Non otteniamo profitti». Il portavoce della Nestlé aveva poi aggiunto: «Stiamo facendo tutto il possibile in Ucraina e nei paesi limitrofi per aiutare ad alleviare questa catastrofe umanitaria. Siamo ancora una delle poche aziende alimentari attive in Ucraina e talvolta riusciamo persino a distribuire cibo a Kharkiv».\n', 'É solo l’ultimo dei cyber-attacchi del collettivo, che hanno apertamente dichiarato guerra a Putin dopo la sua decisione di invadere l’Ucraina. Una delle prime azioni di Anonymous, il 28 febbraio scorso, aveva colpito le compagnie di gas e petrolio russe, con il blocco dei loro siti. Era poi arrivata la diffusione di 40 mila documenti attribuiti all’Istituto di Sicurezza Nucleare di Mosca, e quella dei dati personali di 120 mila soldati russi in Ucraina. Gli hacker avevano cominciato inoltre a spedire messaggi agli abitanti della Russia, aggirando la censura del governo centrale per informarli sull’andamento del conflitto in Ucraina e avvertirli: «Questa non è la tua guerra, ma del tuo governo».']"
204,news-935055,"Espulsa dall’Aeronautica per la denuncia di nonnismo, ora Giulia Schiff combatte da volontaria con l’esercito ucraino",https://www.open.online/2022/03/22/guerra-ucraina-giulia-schiff-le-iene-volontaria,2022-03-22 20:20:00,"['Espulsa dall’Aeronautica per la denuncia di nonnismo, ora Giulia Schiff combatte da volontaria con l’esercito ucraino\n', '\n', 'L’unica donna delle Forze Speciali delle Legione Internazionale partita per l’Ucraina, Giulia Schiff è in prima linea dall’inizio della guerra. “Le Iene” racconteranno la prima parte della sua missione domani sera 23 marzo su Italia Uno\n', 'Dall’inizio della guerra tra Russia e Ucraina, Giulia Schiff, ex pilota dell’Aeronautica militare, è in prima linea a Kiev per combattere come volontaria nelle Forze Speciali della Legione Internazionale. Unica donna del gruppo, vive i giorni di spedizione con le telecamere de “Le Iene”: insieme realizzeranno un reportage che durerà fino al termine della missione e che verrà raccontato nella sua prima parte questa sera, mercoledì 23 marzo, su Italia Uno. Il racconto dei primi giorni di guerra andrà in onda mercoledì 23 marzo in prima serata su Italia 1. Pochi mesi fa il nome di Giulia Schiff era finito sui giornali per aver denunciato più volte il mobbing e il nonnismo ricevuto all’interno dell’Accademia di Pozzuoli dove era allieva. Quella ribellione le costò l’espulsione dall’Aeronautica Militare. La lunga battaglia legale si è poi conclusa pochi mesi fa quando il Consiglio di Stato ha respinto il suo ricorso mettendo fine alla carriera da pilota della 23enne. «Mi hanno rovinato la vita. Non voglio commiserazione, merito giustizia», aveva detto Schiff all’indomani della decisione del Consiglio di Stato. Da allora la giovane pilota non si è mai arresa e ora presta servizio sul campo di guerra a Kiev. ']"
205,news-935071,Il portavoce del Cremlino Peskov alla Cnn: «Non vogliamo occupare l’Ucraina. Armi nucleari? Solo se la Russia è davvero minacciata»,https://www.open.online/2022/03/22/guerra-ucraina-portavoce-cremlino-peskov-cnn,2022-03-22 20:10:00,"['Il portavoce del Cremlino Peskov alla Cnn: «Non vogliamo occupare l’Ucraina. Armi nucleari? Solo se la Russia è davvero minacciata»\n', '\n', '«L’operazione speciale prosegue secondo i piani» dice il portavoce di Vladimir Putin alla tv americana nella prima intervista dall’inizio dell’invasione russa in Ucraina in cui emerge la linea scelta del Cremlino\n', '«La Russia utilizzerà armi nucleari solo se la sua stessa esistenza fosse minacciata» dice il portavoce del Cremlino Dmitry Peskov che in un’intervista esclusiva alla Cnn ha provato ad allontanare le voci di diversi analisti occidentali che descrivono l’avanzata russa sempre più in difficoltà: «L’operazione speciale in Ucraina procede come previsto – ha aggiunto Peskov come riporta l’agenzia Tass – in linea con i suoi compiti». È questa l’occasione per il portavoce del Cremlino di ribadire quale sia il vero obiettivo dell’invasione russa in Ucraina. Secondo Peskov l’esercito russo non resterà nel Paese con l’intenzione di occuparlo militarmente, ma come nel caso di Mariupol l’obiettivo è: «liberare la città dalle unità nazionaliste». A proposito dei presunti ritardi, quindi, Peskov ha chiarito che: «sin dall’inizio nessuno ha pensato che – l’operazione in Ucraina – avrebbe richiesto un paio di giorni». Peskov sostiene poi che ci siano ucraini che collaborano con l’esercito russo: «che vogliono evitare vittime e sono in contatto con i nostri militari. Se non spari ai nostri soldati, se non provi a ucciderli, nessuno ti toccherà». Sull’origine del conflitto, Peskov ha detto che quella russa è stata una reazione inevitabile perché: «l’Ucraina intendeva lanciare un’operazione militare contro lo stesso Donbass». ']"
206,news-934979,La notizia dell’attacco all’ospedale di Mariupol costa caro al giornalista russo Nevzorov: rischia 15 anni di carcere per la legge anti fake-news,https://www.open.online/2022/03/22/russia-giornalista-nevzorov-incriminato-legge-anti-fake-news-mariupol,2022-03-22 19:19:00,"['La notizia dell’attacco all’ospedale di Mariupol costa caro al giornalista russo Nevzorov: rischia 15 anni di carcere per la legge anti fake-news\n', '\n', 'Firmata lo scorso 4 marzo, la norma ha l’obiettivo di punire chi diffonde “false notizie” riguardo il Cremlino\n', 'La legge «anti fake-news», introdotta da Vladimir Putin una settimana dopo l’invasione dell’Ucraina, ha colpito anche il giornalista ed ex deputato Alexander Nevzorov, che adesso rischia il carcere con l’accusa di aver diffuso falsità riguardo l’attacco delle forze armate russe alla «clinica ostetrica di Mariupol», accompagnate da «fotografie non autentiche di civili feriti nell’attacco, tratte da media ucraini». Fino a 15 anni di prigionia è quello che si prevede per chi viene accusato di diffondere «notizie false» in riferimento alle attività delle forze armate di Mosca. Contro il giornalista è stato aperto il procedimento penale, secondo quanto riferiscono diversi media indipendenti e il canale Nexta. L’annuncio sarebbe stato dato dallo stesso Nevzorov sul suo canale Telegram, che conta quasi 700k iscritti. Sui suoi profili social, si è espresso più volte contro il Cremlino, affermando che «sta impazzendo», e documentando le operazioni delle forze armate russe, come quelle avvenute a Cherson, dove nelle ultime ore sono stati brutalmente aggrediti dei manifestanti pro-Ucraina. Nella sua pagina Wikipedia, si legge che Nevzorov lavora da anni come reporter e giornalista politico, e ha fatto parte della Duma di Stato della Federazione russa come deputato indipendente fino al 2007.\n', 'Procedure penali analoghe erano state avviate dal Comitato investigativo per altre sei persone prima di Nevzorov. Pochi giorni fa, per esempio, nel mirino della magistratura russa era finita la lifestyle blogger Belonika (nickname di Veronika Belotserkovskaya), con l’accusa di aver diffuso con i suoi post «informazioni consapevolmente false» sulla guerra in Ucraina. Il riferimento è ad alcuni contenuti nei quali la blogger condannava le azioni dei «cannibali con le fauci insanguinate», dichiarando apertamente il suo sdegno nei confronti di coloro che «parlano di luce e di pace mentre siamo tutti all’inferno» ']"
207,news-934953,"Mosca pianifica il grande terrore a Cherson, la lettera dello 007 russo: «Violenze e rapimenti per spegnere le proteste»",https://www.open.online/2022/03/22/ucraina-piano-russia-fsb-kherson,2022-03-22 18:23:00,"['Mosca pianifica il grande terrore a Cherson, la lettera dello 007 russo: «Violenze e rapimenti per spegnere le proteste»\n', '\n', 'Il quotidiano britannico Times ha citato una lettera di un informazione dell’intelligence russa che anticipa le intenzioni di Mosca per contrastare le manifestazioni ucraine nella città occupata\n', 'La Russia avrebbe in programma di scatenare un «grande terrore» sulla città occupata di Cherson, nel sud dell’Ucraina, dove da giorni si consumano proteste contro le forze d’occupazione. È questa la posizione di un informatore del Servizio federale per la sicurezza della Federazione russa (Fsb), riportata dal Times. L’informatore parla dell’intenzione delle forze russe di «rapire i residenti e portarli oltre confine», citando una lettera datata 21 marzo che, secondo il quotidiano britannico, sarebbe stata scritta dall’insider dell’Fsb conosciuto con il nome in codice Wind of Change. Nel testo si legge che il Cremlino «non sarebbe più disposto a comportarsi in modo gentile» con i manifestanti. Dal timore di una rivolta sarebbe quindi partito l’ordine di scatenare un’operazione in due fasi: prima reprimere i manifestanti in modo «estremamente rigoroso», poi prelevare le persone dalle loro case nel cuore della notte e portarle fuori dal Paese. «Anche se dovremo deportare metà dei cittadini», si leggerebbe nella lettera, «siamo pronti a farlo». ']"
208,news-934753,"Le donne transgender discriminate al confine ucraino dalla polizia di Kiev: «Sei un uomo, vai in guerra»",https://www.open.online/2022/03/22/ucraina-discriminazione-donne-transgender,2022-03-22 17:35:00,"['Le donne transgender discriminate al confine ucraino dalla polizia di Kiev: «Sei un uomo, vai in guerra»\n', '\n', 'Con il pretesto della legge marziale, in diversi casi ci sono stati respingimenti della polizia di frontiera che vorrebbe costringere le donne trans a tornare indietro per combattere. E i documenti non bastano\n', 'Le donne transgender non riescono a lasciare l’Ucraina. Dal 24 febbraio, giorno dell’inizio dell’invasione, nel Paese vige la legge marziale: nessun uomo tra i 18 e i 60 anni può lasciare i confini ed è obbligato ad andare a combattere contro gli invasori russi. In questo contesto, la polizia di frontiera sta «sistematicamente negando» alle donne transgender di uscire dal Paese in quanto le considera uomini, nonostante molte abbiano documenti che attestano il contrario. «Gli agenti della polizia di frontiera ti spogliano e ti toccano dappertutto», ha detto Judis, una donna transgender, al Guardian. «Gli si può leggere in faccia che si stanno chiedendo “cosa sei?” come se fossi un animale». Il caso di Judis non è isolato: centinaia di donne trans sono state respinte al confine. In Ucraina, il processo per certificare il cambio di sesso è tortuoso e complicato: le persone trans devono sottoporsi a test psichiatrici e spesso rimangono invischiate in lunghi processi burocratici. Il risultato è che molte non possedevano documenti coerenti con il loro genere quando è stata introdotta la legge marziale. Ma anche chi che li possiede, come Judis, viene comunque respinta.\n', 'Le testimonianze\n', 'Gli agenti della polizia di frontiera hanno portato Judis in una stanza e l’hanno esaminata: «Sei un ragazzo, perciò levati da qui e vai in guerra», le hanno detto. Alice, 24enne di Brovary, nei pressi di Kiev, si è trovata in una situazione simile con sua moglie Helen, 21enne. «Nella stanza c’erano tre agenti», ha detto al Guardian. «Ci hanno fatto togliere la giacca e ci hanno controllato mani e braccia e collo, per vedere se abbiamo il pomo d’Adamo. Mi hanno toccato il seno e dopo averci esaminate hanno concluso che eravamo uomini. Abbiamo cercato di spiegare la situazione, ma se ne sono fregati». Le persone trans bloccate in Ucraina temono per le loro vite che verrebbero messe a repentaglio nel caso in cui Vladimir Putin riuscisse a prendere controllo del Paese. Nel 2013 il Cremlino ha introdotto la legge sulla «propaganda gay», che ha reso illegale promuovere i diritti delle persone Lgbtq+. La situazione in Ucraina è migliore che in Russia, ma non rosea. Secondo l’International Lesbian, Gay, Bisexual, Trans and Intersex Association, l’Ucraina si piazza 39esima tra i 49 paesi europei per il trattamento ricevuto dalle persone Lgbtq+. I matrimoni gay sono vietati, non esistono leggi anti-discriminazione, e permane un forte pregiudizio sostenuto dalla Chiesa Ortodossa. \n', 'I rischi per la salute\n', 'Non è solo il rischio di un’invasione russa a mettere a repentaglio le persone trans in Ucraina. La guerra ha drasticamente ridotto la disponibilità di ormoni nel paese, dato che molte farmacie hanno chiuso e molti medici non praticano più. Gli ormoni sono fondamentali ai trattamenti a cui le persone trans si sottopongono: «È molto pericoloso per la salute se smetti di prenderli all’improvviso», ha detto Alice. L’Onu ha chiesto all’Ucraina di adottare un approccio più morbido nell’applicazione della legge marziale in seguito alla notizia che molti uomini stanno comunque tentando di abbandonare il Paese. «Nella mia vita voglio essere libera e fare ciò che voglio», ha detto Judis. «Proverò ad attraversare il confine perché ho il diritto di vivere e andarmene. E non rimarrò in silenzio. Non sarò fatta prigioniera». \n', 'Immagine di copertina: EPA/MARTIN DIVISEK']"
209,news-934345,"M5s, strappo del senatore filo-Putin Petrocelli: «No al Dl Ucraina: Non mi dimetto. E non voterò più la fiducia al governo»",https://www.open.online/2022/03/22/vito-petrocelli-senatore-m5s-vs-governo-draghi,2022-03-22 16:52:00,"['M5s, strappo del senatore filo-Putin Petrocelli: «No al Dl Ucraina: Non mi dimetto. E non voterò più la fiducia al governo»\n', '\n', 'Secondo fonti parlamentari il presidente della Commissione Esteri in Senato avrebbe dichiarato in seduta comune di non avere alcuna intenzione di lasciare il suo ruolo. «L’Italia Paese interventista»\n', '«Voterò no al decreto Ucraina e non so se sarò espulso dal Movimento 5 stelle». Queste le ultime parole che secondo fonti parlamentari il presidente della commissione Esteri del Senato, Vito Petrocelli avrebbe detto durante la seduta comune delle commissioni esteri e Difesa a proposito del decreto Ucraina. Poche ore fa le sue dichiarazioni pro Russia avevano destato non poche polemiche: «Penso che per il M5S sia arrivato il momento di ritirare ministri e sottosegretari dal governo Draghi» , aveva detto riferendosi alle posizioni pro Ucraina del premier. Ora le ultime dichiarazioni sembrano non smentire la linea espressa poche ore fa. Secondo le fonti parlamentari Petrocelli non avrebbe alcuna intenzione di fare passi indietro: «Il presidente della commissione Esteri del Senato non si dimetterà dal suo ruolo», fanno sapere. Al termine della seduta comune tenutasi a Palazzo Madama il presidente della commissione Esteri del Senato avrebbe aggiunto: «Da oggi sono pronto a non votare più la fiducia su qualunque provvedimento, perché l’atteggiamento del governo su una questione per me rilevante, cioè diventiamo interventisti, non è accettabile ed è la goccia che fa traboccare il vaso».\n', 'L’attacco di Petrocelli \n', 'Poche ore fa l’invito di Petrocelli al Movimento era stato quello di ritirare la fiducia al governo Draghi. «Questo governo ha deciso di inviare armi all’Ucraina in guerra, rendendo di fatto l’Italia un paese co-belligerante», aveva detto a colloquio con l’agenzia di stampa Agi. «Che senso ha confermare la fiducia a un governo interventista? La maggioranza degli italiani non vuole alcun coinvolgimento del nostro paese in una guerra dagli esiti imprevedibili. Invito tutti i colleghi 5 stelle ad una riflessione su questa proposta». E aveva aggiunto: «Intanto io confermo la mia contrarietà alla fornitura di armi prevista dal Decreto Ucraina, che ci catapulta nel conflitto in corso, complicando enormemente le possibilità di giungere ad un accordo di pace».\n', 'La replica del M5s\n', 'Dopo poco ore il M5s ha voluto rispondere a tono alle parole di Vito Petrocelli bollando la sua come «una posizione personale». Il capogruppo al Senato, Mariolina Castellone ha detto all’Ansa: «Si vedrà quando ci sarà il voto (sul decreto Ucraina, che sarà esaminato a breve al Senato, ndr). Lui prenderà le sue decisioni. É chiaro che, se voterà in maniera diversa rispetto al gruppo su una fiducia, è un problema. In quel caso sono previste sanzioni, poi vedremo». E infine: «Quelle di Vito sono posizioni personali. Noi stiamo lavorando per dare una mano alla popolazione ucraina e ci siamo impegnati con l’ambasciata ucraina sia per l’invio di aiuti, in particolare farmaci, sia per l’accoglienza dei profughi specie quella dei minori non accompagnati».']"
210,news-932639,Spieghiamo il “mistero” del discorso di Putin interrotto dalla TV russa e le immagini del 2021,https://www.open.online/2022/03/22/mistero-discorso-putin-interrotto-immagini-2021,2022-03-22 16:39:00,"['Spieghiamo il “mistero” del discorso di Putin interrotto dalla TV russa e le immagini del 2021\n', '\n', 'È vero che durante l’evento del 18 marzo sono state trasmesse delle immagini del 2021, ma il problema risulta circoscritto nella sola interruzione del discorso di Putin\n', 'Il discorso di Vladimir Putin tenuto durante l’evento organizzato il 18 marzo a Mosca, per l’anniversario dell’annessione alla Federazione russa dei territori sottratti all’Ucraina nel 2014, venne improvvisamente interrotto dalla televisione di Stato Rossiya-24 mandando in onda l’esibizione del cantante russo Oleg Gazmanov. Non è l’unica stranezza: il canale indipendente bielorusso Nexta ha notato la presenza di alcune spettatrici riprese durante l’evento dell’anno precedente, inquadrate allo stesso modo e vestite nella stessa identica maniera. Sorge spontanea la domanda: era tutta una farsa e il pubblico era lo stesso ripreso nel 2021? No! C’è un motivo, funzionale alla propaganda e al sostegno dell’invasione dell’Ucraina.\n', 'Per chi ha fretta\n', 'Analisi\n', 'Veniamo al tweet di Nexta, dove vengono proposte le due immagini, a dimostrazione che durante l’evento la TV di Stato russa ha trasmesso delle scene dell’evento tenutosi nel 2021.\n', 'Partiamo dalla prima immagine, fonte primaria di Nexta: lo streaming del canale Youtube filo Putin «Народное Слово». Il fotogramma è quello relativo al minuto 1:10:26 della diretta.\n', 'Quello che viene mostrato nel video dallo streamer Narod Slovo è la diretta trasmessa dal canale Youtube ufficiale del Consiglio della Federazione russa (Совет Федерации). C’è una novità: hanno reso privata la visualizzazione, ma Open Fact-checking è riuscito a scaricare l’intero filmato prima che ciò accadesse. In mancanza del video su Youtube, rimane la prova di chi – come Kevin Rothrock di Meduza – ha ripreso e pubblicato un video contenente i commenti in diretta degli utenti.\n', 'L’immagine a destra, invece, è un articolo del 18 marzo 2021 del sito M24.ru con il video intervento di Putin durante la scorsa edizione dell’evento.\n', 'Le scene riprese da Nexta sono reali e sono state trasmesse dal canale Youtube e dalla TV di Stato russa, un’anomalia ristretta in pochi minuti nel corso di un evento durato oltre un’ora.\n', '\n', 'Il tuo browser non supporta il tag iframe\n', 'Come possiamo notare, l’intervento di Putin viene interrotto con uno spezzone del concerto di Oleg Gazmanov. Quest’ultimo non è avvenuto nel 2021, ma circa 3 minuti dopo la fine del discorso di Putin, come se ci fosse stato un salto in avanti nel tempo. \n', 'Il seguente montaggio, realizzato da Open, mette a confronto il video della diretta nel corso dell’anomalia e quello completo, evidenziando i punti in comune e i tempi tra uno e l’altro a partire dai 5 secondi dell’intervento di Putin precedenti all’interruzione.\n', '\n', 'Il tuo browser non supporta il tag iframe\n', 'L’anomalia dura circa 2 minuti e comprende il concerto di Oleg Gazmanov (una quarantina di secondi), le riprese del pubblico con le immagini del 2021 (poco più di un minuto) ed infine il concerto di Vasiliy Gerello.\n', 'Il momento preciso in cui viene trasmesso il concerto di Oleg Gazmanov, interrompendo Putin, inizia tre minuti dopo. Ciò conferma la presenza di un delay di 3 minuti circa, ripristinato dopo le immagini di copertura con il concerto di Vasilly Gerello.\n', 'Ci possono essere diversi motivi per sfruttare i delay durante una diretta online o televisiva. Questo stratagemma permette alla regia di avere un periodo di tempo per intervenire in caso di problemi. Viene usato, ad esempio, durante gli streaming delle partite di Poker per impedire di conoscere le carte di un giocatore in tempo reale.\n', 'Conclusioni\n', 'La strana interruzione del discorso di Vladimir Putin è realmente avvenuta durante la diretta trasmessa dalla TV di Stato russa e dal canale Youtube del Consiglio Federale russo. Sono state realmente trasmesse delle immagini del 2021 a seguito dell’interruzione, mentre non risultano attività simili nel resto dell’evento. Tale anomalia ha permesso di scoprire che la diretta veniva trasmessa con un ritardo di circa 3 minuti, utili alla regia per intervenire in caso di un eventuale imprevisto.']"
211,news-934861,"Rilasciata Viktoria Roshchyna, la giornalista ucraina catturata dai russi: «Costretta a girare video pro-Mosca»",https://www.open.online/2022/03/22/ucraina-rilasciata-giornalista-rapita-viktoria-roshchyna,2022-03-22 16:35:00,"['Rilasciata Viktoria Roshchyna, la giornalista ucraina catturata dai russi: «Costretta a girare video pro-Mosca»\n', '\n', 'Non si avevano notizie della reporter dallo scorso 12 marzo. Stava documentando la guerra in Ucraina\n', 'La giornalista ucraina Viktoria Roshchyna, scomparsa lo scorso 12 marzo, è stata rilasciata dai russi. A darne notizia su Twitter è l’emittente televisiva per la quale lavora, la Hromadske, la stessa testata che aveva dato la notizia della sua scomparsa. Adesso è in viaggio verso la sua città natale, Zaporižžja. La sua prigionia era iniziata a Berdiansk, città portuale dell’Ucraina sud-orientale, dove era stata catturata dalle forze russe. Dall’inizio dell’invasione, la reporter stava lavorando tra il Sud e l’Est dell’Ucraina. Secondo l’emittente ucraina 24 Tv, Roshchyna sarebbe stata costretta dai soldati russi a girare un video in cambio del suo rilascio. Nella clip, la giornalista avrebbe ringraziato le forze speciali russe per averle salvato la vita. Non si hanno invece aggiornamenti su Oleg Baturin e Serhiy Tsyhypa, altri due giornalisti ucraini scomparsi a Kakhovka e Nova Kakhovka, entrambi occupati nel documentare il conflitto in corso.']"
212,news-934385,"Ucraina, la crisi dei minori separati e l’allarme dell’Unicef: «3,3 mln i bambini sfollati» – L’intervista",https://www.open.online/2022/03/22/ucraina-unicef-bambini-sfollati-intervista-andrea-iacomini,2022-03-22 16:00:00,"['Ucraina, la crisi dei minori separati e l’allarme dell’Unicef: «3,3 mln i bambini sfollati» – L’intervista\n', '\n', 'Il portavoce di Unicef Italia, Andrea Iacomini: «L’allentamento dei legami familiari durante la fuga li espone a rischio di tratta o sfruttamento»\n', '«Il numero dei bambini e delle bambine in fuga dall’Ucraina aumenta di ora in ora e si avvicina inesorabilmente alla soglia dei 2 milioni. In queste ore sempre più drammatiche i nostri uffici ci informano che sono 3,3 milioni i bambini e le bambine sfollati all’interno del Paese. Sono profondamente traumatizzati, portano cicatrici indelebili di questo conflitto e dell’assedio di molte città», spiega a Open Andrea Iacomini, portavoce di Unicef Italia. Più passano i giorni di conflitto, più la guerra si incattivisce sulle città assediate, più il tema dei bambini in fuga (oltre al conto crescente di quelli vittime delle armi) desta maggiori preoccupazioni. L’allarme è stato lanciato anche dalla commissaria Ue alle migrazioni Ylva Johansson, alla conferenza stampa di ieri in Estonia. «C’è un grande rischio che i bambini siano vittime della tratta di esseri umani» ha detto Johansson. E oggi 22 marzo, il presidente dell’Ucraina Volodymyr Zelensky in collegamento con le Camere italiane ha trattato proprio il tema del coinvolgimento dei bambini nel conflitto. Ringraziando l’Italia «per l’aiuto agli ucraini, più di 70 mila sono stati costretti a fuggire, più di 25 mila\xa0bambini. In Italia è nato il primo bimbo ucraino da una madre scappata dalla guerra provocata da una sola persona, decine di bimbi sono nei vostri ospedali e vi siamo grati.» \n', 'Il commercio di bambini\n', 'Secondo una ricerca dell’Unicef e dell’Inter-Agency Coordination Group against Trafficking (Icat), il 28% delle vittime della tratta a livello globale sono bambini e bambine. Con lo scoppio della guerra Russia-Ucraina e l’esplosione dei movimenti migratori, l’Unicef ha invitato i governi dei paesi di destinazione a rafforzare i controlli di protezione e identificazione dei bambini ai valichi di frontiera, specialmente quelli con l’Ucraina. Inoltre, l’invito è stato anche quello di migliorare la collaborazione transfrontaliera tra le autorità competenti per la protezione dell’infanzia e le forze dell’ordine per poter identificare rapidamente i bambini separati e poter ricongiungere le famiglie.\n', 'La crisi dei minori separati in Ucraina\n', 'Tra i dati registrati di minori non accompagnati risultano 500 bambini che transitavano dall’Ucraina alla Romania, solo per il periodo dal 24 febbraio al 17 marzo, dice ancora Unicef. «La caratteristica di questa guerra – spiega ancora Iacomini – non è il minore non accompagnato, come fu ad esempio per i migranti della Siria. Questa volta è il minore separato: gran parte dei bambini hanno una rete enorme all’interno dell’Ucraina, in Italia o in altri paesi di destinazione, e i genitori spesso li lasciano al confine ad un adulto, ma tornano indietro». Il minore non accompagnato si differenzia dal minore separato perché il primo non ha vincoli familiari, si muove da solo, ha perso entrambi i genitori; pertanto dopo l’identificazione e l’analisi del ricongiungimento non risultano figure riconducibili a un genitore. Il minore separato è un minore non accompagnato, ma è da solo temporaneamente. Ha vincoli familiari ancora presenti in Ucraina o nei territori esterni ad essa. Si tratta quindi un bambino che ha la madre, il padre o parenti in Ucraina e Europa, ha una rete di relazioni parentali o amicali che consentono un affidamento o un ritorno ai vincoli parentali. Se questa rete non viene ricomposta, aumenta il rischio di tratta e sfruttamento. «Questi bambini devono arrivare nei punti dove vengono registrati e messi nelle condizioni di accoglienza, – aggiunge il portavoce dell’Unicef – chiaro è che se questi bambini sfuggono al censimento, alla registrazione o all’accoglienza risultano a rischio tratta, sfruttamento, violenza, abuso e rapimenti. Inoltre, non solo in Ucraina, ma in tutti i paesi in cui vi è movimento migratorio, c’è il rischio che i minori siano vittime di tratta e violenze».']"
213,news-934783,"Dopo gli spari, i lacrimogeni: continua la repressione dell’esercito russo a Cherson conto i manifestanti – Il video",https://www.open.online/2022/03/22/ucraina-kherson-gas-lacrimogeni-video,2022-03-22 15:51:00,"['Dopo gli spari, i lacrimogeni: continua la repressione dell’esercito russo a Cherson conto i manifestanti – Il video\n', '\n', 'Nuove testimonianze dalla città caduta nelle mani di Mosca, dove continuano le manifestazioni a favore del governo di Kiev\n', 'Gas lacrimogeni sui manifestanti pro-Ucraina: è l’ultima notizia che arriva da Cherson, città a sud del Paese caduta nelle mani di Mosca durante i primi giorni dell’invasione. Centinaia di persone radunate nella piazza centrale per dimostrare il loro supporto al governo di Kiev e urlare che «Cherson è ucraina», alle quali i militari dell’esercito russo avrebbero risposto in questi giorni con granate e colpi di pistola. Gli spari sarebbero stati accompagnati anche da aggressioni fisiche, come dimostrano i video pubblicati da Oleksandra Matviichuk, a capo del Centro per le Libertà Civili dell’Ucraina: calci contro i corpi dei manifestanti e gas lacrimogeni per disperderli, come testimonia anche la testata ucraina Suspilne Cherson. Sono stati registrati diversi feriti, tra cui un anziano portato via con l’ambulanza. ']"
214,news-929619,"Secondo il principe William “è normale la guerra in Africa, ma è strano vederla in Europa”? Falso!",https://www.open.online/2022/03/22/principe-william-normale-guerra-africa-falso,2022-03-22 14:56:00,"['Secondo il principe William “è normale la guerra in Africa, ma è strano vederla in Europa”? Falso!\n', '\n', 'Il duca di Cambridge è stato accusato di ignoranza e razzismo per una frase riportata in modo scorretto\n', 'Sui reali inglesi è scoppiata una bufera da qualche giorno a questa parte, più precisamente dal momento in cui sul web ha iniziato a circolare una presunta dichiarazione del principe William. I numerosi post fanno riferimento a una frase che sarebbe stata pronunciata dal principe, secondo cui «è normale vedere guerra e spargimenti di sangue in Africa e Asia, ma è strano che tutto ciò accada in Europa». A causa di questa notizia, il duca di Cambridge è stato accusato da molti utenti di razzismo o di ignoranza. C’è chi ha protestato affermando che frasi come quella pronunciata dal principe hanno l’effetto di “normalizzare” la guerre nei territori Africani e Asiatici. Ma quali sono state le parole che ha usato davvero?\n', 'Per chi ha fretta:\n', 'Analisi\n', 'Il 9 marzo il principe William, in compagnia di sua moglie Kate, si è recato presso l’Ukrainian culturale center di Londra, e lì ha ricevuto una panoramica sugli aiuti che i cittadini del Regno Unito stanno dando al popolo ucraino. La visita è stata raccontata dai giornali, in particolar modo dal quotidiano britannico The Independent, che nel suo articolo scriveva: «William, 39, said Britons were more used to seeing conflict in Africa and Asia. “It’s very alien to see this in Europe. We are all behind you,” he said». («William, 29, ha detto che i britannici erano più abituati a vedere conflitti in Africa e Asia. “è molto strano vedere tutto ciò in Europa. Siamo tutti con voi”, ha detto»). Ci è voluto poco affinché la dichiarazione venisse ripresa sul web, scatenando un’ondata di indignazione tra gli utenti. Successivamente, l’Independent ha rettificato: le parole attribuite al principe, infatti, erano solo parzialmente corrette.\n', 'Per capire cosa c’è di vero e cosa c’è di falso nella notizia circolata sui social, infatti, bisogna riguardare la clip da cui è stata estrapolata la frase del reale britannico, pubblicata da Itv.com. Nel video lo sentiamo dire:\n', ' “Everyone is horrified by what they are seeing. It’s really horrifying. The news every day, it’s just, it’s almost unfathomable.\xa0For our generation, it’s very alien to see this in Europe. We’re all right behind you. We’re thinking about you. We feel so useless.” \n', 'Tradotto: «Tutti noi siamo inorriditi da quello a cui stiamo assistendo. è davvero terrificante. Le notizie di tutti i giorni sono quasi incomprensibili. Per la nostra generazione, è molto strano vedere tutto ciò in Europa. Siamo con voi. Vi pensiamo. Ci sentiamo così inutili». Il duca di Cambridge, dunque, non ha paragonato il conflitto in corso alle guerre in Africa o Asia, e non sembra aver nemmeno menzionato i due continenti.\n', 'Conclusioni\n', 'Le parole del principe sono state estrapolate e condivise mischiando verità e invenzione. Il suo commento sul conflitto in Europa che scatena incredulità e preoccupazione è stato riportato citando un paragone con l’Africa e l’Asia che il duca non ha mai fatto.']"
215,news-913629,La bizzarra teoria degli Ufo nell’invasione russa dell’Ucraina,https://www.open.online/2022/03/22/teoria-ufo-invasione-russa-ucraina,2022-03-22 13:53:00,"['La bizzarra teoria degli Ufo nell’invasione russa dell’Ucraina\n', '\n', 'No, nessun filmato dimostra che gli alieni stanno vigilando sul conflitto russo-ucraino\n', 'Secondo Red Ronnie, come riportato in un video condiviso in un post Facebook, nei cieli dell’Ucraina starebbero volando degli Ufo, intesi impropriamente come astronavi aliene. Più precisamente, questi avrebbero affiancato dei bombardieri. Inoltre, nel video viene diffusa la teoria che gli Americani avrebbero speso 770 miliardi di dollari per «difendersi dagli alieni». Le “prove” sarebbero nelle immagini di un oggetto “misterioso” che affianca dei velivoli militari, interpretate in maniera superficiale.\n', 'Per chi ha fretta:\n', 'Analisi\n', 'Riportiamo di seguito le parti salienti della condivisione in oggetto, pubblicata il 27 febbraio, nel contesto della quarta puntata del format Cosa succede in città:\n', 'UFO vigilano su guerra Russia-Ucraina – continua Ronnie -, l’altra verità sul conflitto, […] Un coro unanime difende la “povera” Ucraina attraccata dal “mostro” Russia. Ma è davvero così? […] Nel frattempo gli USA hanno stanziato 770 miliardi per “difendersi” dagli alieni. Così facendo hanno ammesso ufficialmente che esistono e che ne hanno paura. Perché? Gli alieni sono cattivi? O sono buoni e attaccherebbero i governati della terra che sono loro i cattivi? Ah saperlo. Nel frattempo video mostrano un’attività UFO intensa nei cieli dell’Ucraina con astronavi accanto a bombardieri, quasi e intimare di non sganciare bombe nucleari. \n', 'La storia dei controversi finanziamenti della Difesa americana per la ricerca su presunti astronavi aliene, era esplosa con un certo clamore diventando nota come gli Ufo del Pentagono. Ne abbiamo trattato qui, qui e qui. Lo scandalo non consisteva nella scoperta che i dischi volanti esistono ma il Governo americano non ce lo dice, bensì nel fatto che una vera e propria «lobby di ufologi» presente nel Congresso americano, sarebbe riuscita a fare pressioni, affinché venissero stanziati fondi \xa0nella ricerca su presunti attacchi alieni. \n', 'Circolarono anche filmati – riconosciuti come autentici dal Pentagono -, ma che si rivelarono avere spiegazioni ben più probabili, anche quando non era possibile accertarne l’entità. Il 25 giungo 2021 il Pentagono dovette rilasciare un report, dove è possibile approfondire meglio la questione. Noterete che la formula Unidentified Flying Object (Ufo) non compare. È stata sostituita da Unidentified Aerial Phenomena (Uap). I puristi diranno che ci sono grosse differenze, in realtà indica la stessa cosa, solo che la sigla Ufo era ormai compromessa e i militari erano restii a segnalarli per paura di venire ridicolizzati. È importante invece monitorare i fenomeni celesti, non tanto in vista di una invasione aliena, quanto per il fatto che potrebbe trattarsi di velivoli nemici. Alcuni degli avvistamenti de fenomeno Ufo del Pentagono, potrebbero spiegarsi con l’attività di droni provenienti da altre nazioni, come la Cina o la Russia.\n', 'Quando scoppiò lo scandalo, nel dicembre 2017, il New York Times parlò di «22 milioni di dollari», attinti dai «fondi neri» per il progetto in questione. A cosa si riferisce allora Ronnie quando parla di «770 miliardi»? \n', 'Deputati e senatori hanno votato per una legge considerata strategica, che include il nuovo ufficio UFO – riporta Libero il 17 febbraio 2022 -, contenuta nell’emendamento presentato dal senatore democratico\xa0Kirsten Gillibrand. Il testo è stato approvato senza problemi, tra le altre dispute politiche relative al mastodontico disegno di legge NDAA da\xa0770 miliardi di dollari, che stabilisce la politica di difesa degli Stati Uniti e mette da parte i soldi per il\xa0Pentagono. Gli UFO sono diventati un argomento caldo a Washington, passando dall’essere liquidati come una teoria del complotto marginale a un serio dibattito sulla sicurezza nazionale.\n', 'Il presidente Joe Biden ha firmato il National Defense Authorization Act (Ndaa) lo scorso 27 dicembre 2021. Riguarda tutta la politica di Difesa degli Stati Uniti, non certo i dischi volanti. La parte del documento che ha scatenato le maggiori suggestioni è la sezione 1683: «istituzione dell’ufficio, della struttura organizzativa e delle autorità per affrontare i fenomeni aerei non identificati», di cui si era occupato Giuseppe Stilo in un articolo per Query (la rivista del Cicap), il 17 dicembre 2021.\n', 'Prima però, nella sezione 1652, ovvero la parte riguardante gli Uap (quindi fenomeni chiaramente non ufologici) al comma 4 leggiamo quanto segue:\n', 'Valutare i collegamenti tra fenomeni aerei non identificati e Governi stranieri avversari, altri Governi stranieri, o attori parastatali. \n', 'Ora che abbiamo ben chiaro il reale contesto, vediamo in cosa consistono davvero i presunti Ufo apparsi durante l’invasione russa dell’Ucraina. Ci viene in aiuto il collega Scott Brando (Ufo of interest), noto esperto in analisi ufologiche. La clip originale è tratta da un servizio del 18 febbraio di Rubén Villatoro, per il format del giornalista messicano Jaime Maussan. \n', 'L’oggetto appare affianco a un bombardiere nucleare B-52 e il contesto è precedente l’ultima crisi tra Russia e Ucraina. Ma in realtà, analizzando il filmato si scopre che tempi e luoghi sono ancor più lontani.\n', 'Non solo, nello stesso servizio si fa chiaramente riferimento all’isola di\xa0Diego Garcia – continua Brando -, un atollo nel bel mezzo dell’oceano indiano, e che l’attività militare mostrata sarebbe attinente alla “questione cinese” […] si tratta di uno dei primi\xa0fake\xa0video pubblicati\xa0nove anni fa, esattamente il\xa022 febbraio 2013, dal noto canale YouTube di\xa0bufale ufologicheThirdphaseofmoon, gestito dai fratelli gemelli\xa0Brant e Blake Cousins. Non a caso, nella comunità ufologica, il loro canale è spesso citato in modo canzonatorio come\xa0Turd Face of the Loon. […] C’è di più: l’areo mostrato nel vecchio video del 2013 non sarebbe nemmeno un bombardiere B-52, bensì un\xa0C-17\xa0come dichiarato dallo stesso canale nell’introduzione al loro video:\n', 'Conclusioni\n', 'Il presunto Ufo a cui fa riferimento Red Ronnie, riportando affermazioni di altri non meglio identificati ufologi, in realtà riguarda un video fake del 2013. Chi lo ricicla per la prima volta in un format messicano, lo colloca temporalmente e geograficamente lontano dai fatti attuali in Ucraina. Ritenere inoltre, che gli Stati Uniti abbiano stanziato 770 miliardi per indagare su astronavi alieni è del tutto fuorviante.']"
216,news-928139,No! I Simpson non avevano previsto la guerra in Ucraina,https://www.open.online/2022/03/22/simpson-guerra-ucraina,2022-03-22 13:40:00,"['No! I Simpson non avevano previsto la guerra in Ucraina\n', '\n', 'La popolare serie satirica americana ha una reputazione per prevedere fatti futuri, ma i complottisti questa volta hanno preso un abbaglio\n', 'Il 14 marzo è apparso su Facebook un post che mostra un’immagine considerata prova del fatto che i Simpson avevano previsto la guerra in Ucraina, riprendendo un celebre filone in cui la popolare serie animata di Matt Groening è in grado di prevedere i più disparati eventi futuri. In questo caso viene mostrata un’immagine composta da tre diversi riquadri. In quello superiore si vede Abe Simpson, il padre di Homer, nella sua versione più giovane, puntare un fucile con su impressa la scritta “2022” contro la versione animata di Vladimir Putin. I due personaggi indossano rispettivamente una divisa militare con la bandiera dell’Ucraina e una maglietta con la scritta “CCCP” (“URSS” in Russo). Sullo sfondo si vede Homer che sventola la bandiera ucraina. Nel riquadro in basso a sinistra è mostrata un grosso ordigno nucleare sulla quale sarebbe stampata la data 05/05/2022. Infine, il riquadro in basso a destra mostra un’esplosione. \n', 'Per chi ha fretta\n', 'Analisi\n', 'Per capire se le scene mostrate siano dei veri fermi immagine o no, è possibile usare un motore di ricerca inversa per immagini, in questo caso, Yandex. Una volta caricata l’immagine sul motore di ricerca si possono selezionare le porzioni da ricercare.\n', 'Abe Simpson: manca la bandiera ucraina\n', 'Partiamo da Abe. Una volta selezionata la sua porzione, troviamo nei risultati un fermo immagine che corrisponde perfettamente a quella del post su Facebook. Facendo una ricerca inversa di questa scopriamo ben presto che si riferisce all’undicesimo episodio della trentesima stagione, “Mad About the Toy”, andato in onda il 6 gennaio 2019, come confermato dalla pagina IMDB dell’episodio che include il frame. Si nota chiaramente che sia la bandiera ucraina sul braccio, che la scritta “2022” sul fucile sono stati aggiunti in un secondo momento.\n', 'Vladimir Putin: manca la maglietta CCCP\n', 'Passiamo ora a Putin. Utilizzando la stessa tecnica di prima troviamo come primo risultato la pagina del personaggio di Vladimir Putin sul sito Simpson Fandom, che ci informa che il fermo immagine proviene dall’episodio “Homer Votes 2016”. In un estratto dell’episodio pubblicato dalla pagina Facebook ufficiale dei Simpsons troviamo conferma che la versione animata del presidente russo proviene da lì, e che nell’originale non indossava una maglietta dell’URSS, bensì quella dei Boston Red Sox, squadra di baseball che compete nella Major League statunitense. \n', 'Homer: c’è la bandiera, ma è a stelle e strisce\n', 'Veniamo ora a Homer che sventola la bandiera ucraina. In questo caso è sufficiente una ricerca su Google Immagini con le parole chiave “Homer waves flag” per ottenere come primo risultato un post su Reddit intitolato «That flag is mine. Don’t mess with Texas. Shock and Awe Losers. Shock and Awe». Basterà quindi cercare su Google queste parole per scoprire che vengono pronunciate da Homer nell’episodio “The Italian Bob”, in cui la famiglia si reca in Italia. Su YouTube è presente un estratto della puntata in cui si può vedere Homer sventolare una bandiera a stelle e strisce esattamente nella stessa posizione che ha nella foto postata su Facebook. A questo punto è chiaro che questo fotogramma di Homer è stato estrapolato e la bandiera ucraina è stata sostituita a quella statunitense. \n', 'L’ordigno nucleare: manca la data\n', 'L’ultimo indizio è l’ordigno nucleare. Anche in questo caso una ricerca immagini inversa su Yandex ci viene in aiuto e rivela che l’immagine dell’ordigno utilizzata è un’icona tratta dal videogioco a tema Simpson “Tapped Out”, rilasciata nel gioco come decorazione nel 2016. Chiaramente, la data del 5 maggio 2022 non è presente sull’icona originale ma è stata aggiunta in un secondo momento. \n', 'Conclusioni\n', 'L’immagine pubblicata su Facebook cerca di cavalcare il filone estremamente produttivo “I Simpson avevano previsto…”. Peccato che lo faccia mettendo insieme frame ritagliati e modificati che provengono da episodi differente e addirittura da un videogioco. ']"
217,news-934599,"Ucraina, Draghi dopo l’intervento di Zelensky: «Resistenza eroica. Vogliamo l’Ucraina nella Ue» – I video",https://www.open.online/2022/03/22/draghi-discorso-zelensky-camera-video,2022-03-22 13:29:00,"['Ucraina, Draghi dopo l’intervento di Zelensky: «Resistenza eroica. Vogliamo l’Ucraina nella Ue» – I video\n', '\n', 'Il discorso del premier dopo il collegamento con il presidente ucraino: «Davanti all’inciviltà non ci giriamo dall’altra parte»\n', '«La resistenza di tutti i luoghi in cui si abbatte la ferocia del presidente Putin è eroica». Queste le parole del premier Mario Draghi pronunciate dopo il discorso del presidente ucraino Volodymyr Zelensky in videocollegamento in Aula alla Camera dei deputati. «Oggi l’Ucraina non difende solo se stessa ma la nostra pace, libertà e sicurezza. Dall’inizio della guerra l’Italia ha ammirato il coraggio, la determinazione, il patriottismo del presidente Zelensky e dei cittadini ucraini – ha detto il presidente del Consiglio -. Il vostro popolo è diventato il vostro esercito, l’arroganza del governo russo si è scontrata con la dignità del popolo ucraino che frena le mire espansionistiche di Mosca e pone costi altissimi all’esercito invasore». «Davanti all’inciviltà – ha scandito il premier – non ci giriamo dall’altra parte». Draghi ha poi ribadito di voler avviare un percorso di maggiore vicinanza dell’Ucraina all’Europa: «Un processo lungo fatto di riforme necessarie. L’Italia è a fianco dell’Ucraina in questo processo. L’Italia vuole l’Ucraina nell’Unione europea».\n', '\n', 'Il tuo browser non supporta il tag iframe\n', 'La versione integrale del discorso del presidente del Consiglio: \n', 'A nome del Governo e mio personale, voglio ringraziare il Presidente Zelensky per la sua straordinaria testimonianza. Dall’inizio della guerra, l’Italia ha ammirato il coraggio, la determinazione, il patriottismo del Presidente Zelensky e dei cittadini ucraini. Il vostro popolo è diventato il vostro esercito, lei ha detto. L’arroganza del Governo russo si è scontrata con la dignità del popolo ucraino, che è riuscito a frenare le mire espansionistiche di Mosca e a imporre costi altissimi all’esercito invasore. La resistenza di Mariupol, Kharkiv, Odessa – e di tutti i luoghi su cui si abbatte la ferocia del Presidente Putin – è eroica.\n', 'Oggi l’Ucraina non difende soltanto se stessa. Difende la nostra pace, la nostra libertà, la nostra sicurezza Difende quell’ordine multilaterale basato sulle regole e sui diritti che abbiamo faticosamente costruito dal dopoguerra in poi. L’Italia vi è profondamente grata. La solidarietà mostrata dagli italiani verso il popolo ucraino è enorme. Penso agli aiuti sanitari, alimentari, e di ogni genere che i nostri concittadini hanno inviato da subito verso l’Ucraina. E penso all’accoglienza dei rifugiati – oltre 60.000 dall’inizio della guerra, la maggior parte dei quali donne e minori. Gli italiani hanno spalancato le porte delle proprie case e delle scuole ai profughi ucraini, con quel senso di accoglienza che è l’orgoglio del nostro Paese.\n', 'Continueremo a farlo, grazie al lavoro incessante e alla grande professionalità delle Regioni, dei Comuni, della Protezione Civile, degli enti religiosi, di tutti i volontari. Perché davanti all’inciviltà l’Italia non intende girarsi dall’altra parte. Il Governo e il Parlamento sono in prima fila nel sostegno all’Ucraina. Sin da subito, abbiamo offerto aiuti finanziari e umanitari e abbiamo risposto, insieme ai partner europei, alle richieste del Governo ucraino di assistenza per difendersi dall’invasione russa. Siamo pronti a fare ancora di più. Abbiamo attivato corridoi speciali per i minori orfani e ci siamo impegnati in particolare per il trasferimento di persone fragili e malate. Voglio ringraziare di nuovo il Parlamento – la maggioranza e il principale partito di opposizione – per aver approvato queste misure con unità e convinzione.\n', 'Nel decreto approvato venerdì, abbiamo poi stanziato nuovi fondi per finanziare lo sforzo di accoglienza verso i cittadini ucraini. Vogliamo aiutare i rifugiati non solo ad avere una casa, ma anche a trovare un lavoro e a integrarsi nella nostra società. Come hanno fatto i 236.000 ucraini che già vivono in Italia, a cui va ancora una volta tutta la mia vicinanza. Le sanzioni che abbiamo concordato insieme ai nostri partner europei e del G7 hanno l’obiettivo di indurre il Governo russo a cessare le ostilità e a sedersi con serietà, soprattutto con sincerità, al tavolo dei negoziati. Davanti alla Russia che ci voleva divisi, ci siamo mostrati uniti – come Unione Europea e come Alleanza Atlantica. Finora, queste sanzioni hanno colpito duramente l’economia e i mercati finanziari della Russia, e i patrimoni personali delle persone più vicine al Presidente Putin.\n', ' In Italia abbiamo congelato beni per oltre ottocento milioni di euro agli oligarchi colpiti dai provvedimenti dell’Unione Europea. Siamo anche impegnati per diversificare le nostre fonti di approvvigionamento energetico, così da superare in tempi molto rapidi la nostra dipendenza dalla Russia. Allo stesso tempo, vogliamo disegnare un percorso di maggiore vicinanza dell’Ucraina all’Europa. Nelle scorse settimane è stato sottolineato come il processo di ingresso nell’Unione Europea sia lungo, fatto di riforme necessarie a garantire un’integrazione funzionante. Voglio dire al Presidente Zelensky che l’Italia è al fianco dell’Ucraina in questo processo. L’Italia vuole l’Ucraina nell’Unione Europea.\n', 'Quando l’orrore e la violenza sembrano avere il sopravvento, proprio allora dobbiamo difendere i diritti umani e civili, i valori democratici. A chi scappa dalla guerra, dobbiamo offrire accoglienza. Di fronte ai massacri, dobbiamo rispondere con gli aiuti, anche militari, alla resistenza. Al crescente isolamento del Presidente Putin, dobbiamo opporre l’unità della comunità internazionale. L’Ucraina ha il diritto di essere sicura, libera, democratica. L’Italia – il Governo, il Parlamento, e tutti i cittadini – sono con voi, Presidente Zelensky. Grazie.\n', 'Video di Agenzia Vista/Alexander Jakhnagiev']"
218,news-934633,"Zelensky alle Camere, Forciniti (Alternativa): «Audizione inutile, Putin ha invaso dopo 8 anni di guerra in Donbass» – Il video",https://www.open.online/2022/03/22/ucraina-francesco-forciniti-discorso-zelensky-video,2022-03-22 13:22:00,"['Zelensky alle Camere, Forciniti (Alternativa): «Audizione inutile, Putin ha invaso dopo 8 anni di guerra in Donbass» – Il video\n', '\n', 'Forciniti ha spiegato le ragioni della sua assenza al discorso di Zelensky: «Non si poteva interloquire in alcun modo»\n', 'Diversi assenti oggi alla Camera per il discorso del presidente ucraino Volodymyr Zelensky. Tra questi anche Francesco Forciniti di Alternativa, il gruppo che riunisce molti dei parlamentari che hanno lasciato il Movimento 5 Stelle e che ha in buona parte disertato l’intervento. Forciniti ha spiegato le ragioni dell’assenza fuori da Montecitorio: «La mia presenza sarebbe stata inutile – ha detto -, non si poteva interloquire in alcun modo, non era prevista alcuna forma di dibattito parlamentare. Sono contrario all’invio di armi all’Ucraina, armi che non sappiamo neppure bene come e a chi saranno consegnate, non è un pacco Amazon».']"
219,news-934549,Salvini dopo l’intervento di Zelensky alla Camera: «Mi piace quando parla di pace e non di inviare armi e militari» – Il video,https://www.open.online/2022/03/22/ucraina-salvini-discorso-zelensky-camera-video,2022-03-22 12:49:00,"['Salvini dopo l’intervento di Zelensky alla Camera: «Mi piace quando parla di pace e non di inviare armi e militari» – Il video\n', '\n', 'Il leader del Carroccio ha elogiato il discorso del presidente ucraino. E sugli assenti della Lega ha commentato: «Pillon? Aveva un impegno a Londra»\n', '«Mi piace Zelensky quando parla di pace, non quando si parla di invio di nuove armi o magari di mandare i nostri militari. Credo che sia servito l’intervento del papa», così Matteo Salvini ha commentato l’intervento del presidente ucraino a Montecitorio. Il leader del Carroccio ha ribadito che «bisogna parlare di pace e di trattative, questa deve essere la strada». Incalzato sull’assenza di alcuni parlamentari, l’ex Ministro dell’Interno ha risposto: «Io giudico i presenti ma non gli assenti, Pillon aveva un impegno a Londra»']"
220,news-934523,"Zelensky alle Camere, Barbara Lezzi: «Ha fatto un discorso di pace. Ora intavolare una trattativa» – Il video",https://www.open.online/2022/03/22/barbara-lezzi-discorso-zelensky-trattativa-video,2022-03-22 12:45:00,"['Zelensky alle Camere, Barbara Lezzi: «Ha fatto un discorso di pace. Ora intavolare una trattativa» – Il video\n', '\n', 'Barbara Lezzi del Gruppo misto si dice pacifista, ma evidenzia la necessità di prestare ascolto al discorso del presidente ucraino. «Un segnale che va colto per aiutare le parti a intavolare una trattativa»\n', 'A seguito dell’intervento del presidente Zelensky alle Camere, Barbara Lezzi, ex ministra per il Sud del governo Conte I, ex pasionaria del Movimento 5 Stelle e ora membro del Gruppo misto al Senato – anche se non aderisce a componenti più critiche come Alternativa – ha detto a Open che è pacifista e contraria all’invio delle armi all’Ucraina. La senatrice ha tuttavia evidenziato la necessità di prestare ascolto al discorso del presidente ucraino: «A mio avviso, è stato un discorso di pace, e va colto questo segnale per aiutare le parti ad intavolare una trattativa».']"
221,news-934499,"Il sindaco Bucci risponde a Zelensky: «Genova ha già subito bombardamenti, non possiamo immaginare che si ripetano»",https://www.open.online/2022/03/22/ucraina-bucci-zelensky-genova-mariupol,2022-03-22 12:24:00,"['Il sindaco Bucci risponde a Zelensky: «Genova ha già subito bombardamenti, non possiamo immaginare che si ripetano»\n', '\n', 'Il sindaco di Genova ha messo in chiaro che non intende immaginare la sua città bombardata, ma ha accolto di buon grado il commento di Zelensky, definendolo «quasi un complimento»\n', '«Genova ha già subìto bombardamenti, e molti, nella storia, durante la seconda guerra mondiale è stato terribile e assolutamente non possiamo immaginare che si ripeta qualcosa di simile», ha risposto così il sindaco di Genova Marco Bucci a al presidente ucraino Volodymyr Zelensky, che nel suo discorso alla Camera l’ha paragonata a Mariupol: «Non c’è più nulla, immaginate la vostra Genova completamente bruciata. Stanno facendo come i nazisti. Siamo al limite della sopravvivenza» ha tuonato Zelensky accolto da una standing ovation. Bucci ha aggiunto che non ha intenzione di immaginare Genova bombardata: «Ribadiamo che la nostra città vuole solo la pace», ma ha disteso i toni dicendo che «da un certo punto di vista possiamo considerare quasi un complimento il fatto che abbia citato noi». Genova e Mariupol sono due città simili in alcuni aspetti. Hanno una popolazione paragonabile, rispettivamente di 560 mila e 430 mila abitanti, e costituiscono entrambe due centri portuali di primo rilievo per l’Italia e l’Ucraina. ']"
222,news-934301,Zelensky ai parlamentari italiani: «Siamo al limite. Immaginate Genova distrutta con Mariupol» – Il video,https://www.open.online/2022/03/22/ucraina-discorso-zelensky-parlamento-italiano,2022-03-22 11:16:00,"['Zelensky ai parlamentari italiani: «Siamo al limite. Immaginate Genova distrutta con Mariupol» – Il video\n', '\n', 'Il presidente ucraino è intervenuto in videocollegamento alla Camera. Standing ovation di deputati e senatori. Draghi: «Davanti all’inciviltà l’Italia non si gira dall’altra parte. Vogliamo l’Ucraina nell’Ue»\n', '«Fate il possibile per garantire la pace. L’obiettivo dei russi adesso è l’Europa, influenzare le vostre vite e avere il controllo sulla vostra politica. L’Ucraina è il cancello per l’esercito russo, loro vogliono entrare in Europa. In questo momento a Mariupol non c’è più nulla, immaginate la vostra Genova completamente bruciata. Siamo al limite della sopravvivenza». Queste le parole del presidente ucraino Zelensky – accolto da una standing ovation – che oggi 22 marzo è intervenuto, in videocollegamento, alla Camera dei deputati, con un discorso durato 11 minuti. A deputati e senatori italiani, come già fatto in tanti altri parlamenti nel mondo, da Israele agli Usa, dal Canada al Regno Unito, Zelensky ha ribadito la necessità di avere più sanzioni (contro gli oligarchi russi), più pressioni, altrimenti la guerra non finirà. Alla Camera era presente anche il premier\xa0Mario Draghi\xa0oltre ai presidenti di Camera (Roberto Fico lo ha «ringraziato a nome del Parlamento» parlando poi di «ingiustificabile attacco» della Federazione russa) e Senato (Elisabetta Casellati ha detto che «la diplomazia è l’unica via d’uscita dal conflitto»).\n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', 'Cosa ha detto il premier Mario Draghi\n', '«117 sono i bambini uccisi, e non è nemmeno il numero finale, migliaia sono i feriti, questo è il prezzo della guerra. I morti vengono seppelliti nelle fosse comuni, nei parchi», ha tuonato. E ancora: «Noi vi siamo stati vicini durante la pandemia, abbiamo inviato in Italia i nostri medici. Anche voi lo avete fatto per noi durante l’alluvione. Oggi in Italia ci sono più di 70 mila ucraini costretti a fuggire dalla guerra, ve ne siamo grati». Zelensky, tra l’altro, non ha mai citato direttamente Putin né eventi storici legati all’Italia. Ha poi spiegato che la guerra viene finanziata coi soldi del gas e del petrolio. Tradotto: un messaggio forte e chiaro al nostro Paese che è ancora dipendente dalla Russia (e non ne può fare a meno, al momento). Il premier Mario Draghi, invece, appena terminato il discorso di Zelensky, ha attaccato senza mezzi termini la Russia «arrogante» a fronte, invece, di una resistenza «eroica» degli ucraini. \n', '«Abbiamo spalancato le porte delle nostre case con quel senso di accoglienza che è l’orgoglio del nostro Paese. E continueremo a farlo. Davanti all’inciviltà l’Italia non intende girarsi dall’altra parte», ha detto. «Siamo pronti a fare ancora di più, a fornire anche aiuti militari per la resistenza ucraina. Abbiamo attivato corridoi umanitari per i minori orfani. Vogliamo aiutarli non solo a trovare casa ma anche lavoro. L’Italia vuole l’Ucraina nell’Ue, voi avete il diritto di essere un Paese libero, sicuro e democratico. Davanti alla Russia che ci voleva divisi, ci siamo presentati uniti e abbiamo congelato 800 milioni di beni agli oligarchi – ha aggiunto -. Ora vogliamo superare la nostra dipendenza dalla Russia». Il discorso del presidente del Consiglio italiano è durato circa 9 minuti.\n', 'Le reazioni\n', '«Credo che la telefonata tra il Santo Padre e Zelensky sia la chiave. L’uomo di governo che sta lavorando di più per la pace è il Santo Padre. Quando sento parlare di armi non sono mai felice. Chiedo che la diplomazia riprenda il suo spazio. Speriamo che questa giornata porti consiglio a tutti: le armi non sono la soluzione. Spero che le parole di Zelensky vengano raccolte da Mosca e dall’Occidente. Non vorrei che altri pensino alla risposta armata, altrimenti finisce che ci portiamo la guerra a casa». Queste le parole di Matteo Salvini (oggi in Aula), al termine dell’intervento del leader ucraino. Per Giorgia Meloni, leader di Fratelli d’Italia «quello del presidente Zelensky al Parlamento italiano è l’intervento di un leader europeo, che parla al cuore e ai valori della nostra comune civiltà»: «L’invasione dell’Ucraina configura un’aggressione all’Europa, alla democrazia e alla sovranità delle nazioni». «Siamo consapevoli che il nostro futuro e la nostra libertà dipendono anche dal coraggio del popolo ucraino di opporsi al neoimperialismo russo», ha concluso. «Sono due belle città, Mariupol e Genova e noi siamo assolutamente per la pace. Il fatto che abbia citato Genova significa che la conosce, potrebbe essere un’idea invitare il presidente ucraino a Genova, speriamo che finisca tutto presto e che possa venire qui», ha commentato Marco Bucci, sindaco di Genova.\n', 'Gli assenti (e i presenti) in Aula\n', 'Assente – come da programma – il gruppo di Alternativa (ovvero i fuoriusciti dal M5s) oltre a diversi deputati e senatori grillini ed ex grillini che hanno preferito non prendere parte all’intervento del leader ucraino. Pesa l’assenza – visto il ruolo ricoperto in Parlamento – del presidente M5s della commissione Esteri del Senato,\xa0Vito Petrocelli: «Penso che per il M5S sia arrivato il momento di ritirare ministri e sottosegretari dal governo Draghi. Questo governo ha deciso di inviare armi all’Ucraina in guerra, rendendo di fatto l’Italia un paese co-belligerante», ha detto stamattina all’Agi. In Aula si segnala la presenza di alcuni parlamentari del M5s e del Pd con addosso un nastro rosso come segno di solidarietà nei confronti delle donne ucraine vittime di stupro. In Aula presenti Renzi, Salvini, Letta e Meloni.\n', 'Video di Agenzia Vista/Alexander Jakhnagiev']"
223,news-934203,«A Kharkiv un carro armato russo ha colpito un’auto con una famiglia: morta una bimba di 9 anni»,https://www.open.online/2022/03/22/guerra-ucraina-carro-armato-famiglia-kharkiv,2022-03-22 09:55:00,"['«A Kharkiv un carro armato russo ha colpito un’auto con una famiglia: morta una bimba di 9 anni»\n', '\n', 'La famiglia ha gridato che si trattava di civili, sventolando bandiera bianca, ma invano\n', 'Nella regione di Kharkiv un carro armato russo ha colpito una vettura che trasportava una famiglia con bambini. Secondo l’ufficio del procuratore generale Iryna Venediktova tre persone sono morte, tra cui una bambina di 9 anni. «Nella regione di Kharkiv, un carro armato russo ha abbattuto un’auto con una famiglia con due bambini. La famiglia ha gridato che si trattava di civili, sventolando bandiera bianca, ma invano. I genitori e una bambina di nove anni sono morti e un ragazzo di 17 anni è rimasto ferito», sostiene il Procuratore in uno status pubblicato su Facebook. In totale secondo Kiev finora 117 bambini sono morti a causa dell’aggressione russa. Il numero più alto si trova nella regione di Kiev, 58, e nella regione di Kharkiv, 40.']"
224,news-934157,La moglie di un politico ucraino accusata di aver cercato di portare via dal paese 22 milioni di sterline,https://www.open.online/2022/03/22/anastasia-kotvitska-22-milioni-sterline,2022-03-22 09:36:00,"['La moglie di un politico ucraino accusata di aver cercato di portare via dal paese 22 milioni di sterline\n', '\n', 'Anastasia Kotvitska avrebbe cercato di passare attraverso un valico di frontiera per i rifugiati \n', 'Anastasia Kotvitska, moglie di un importante politico ucraino, è accusata di aver cercato di trasportare più di 22 milioni di sterline in contanti attraverso un valico di frontiera per rifugiati nell’UE. Il denaro, in valuta USA ed euro, è stato trovato dalla dogana ungherese nel suo bagaglio, come riporta The Times. Kotvitska è la moglie di Igor Kotvitsky, 52 anni, ex parlamentare. Nei suoi confronti è stato aperto un procedimento penale da parte dell’Ungheria. Kotvitsky, un tempo il deputato più ricco dell’Ucraina, ha detto che sua moglie stava lasciando il paese per partorire, ma ha negato che stesse trasportando 28 milioni di dollari e 1,3 milioni di euro. «Tutti i miei soldi sono nelle banche ucraine, non ho prelevato nulla», ha sostenuto in una dichiarazione. Kotvitska, che secondo quanto hanno scritto i media locali viaggiava con due uomini di nazionalità ungherese e sua madre, non ha commentato la vicenda. Suo marito ha quote nelle aziende energia nucleare dell’Ucraina e nei depositi di uranio del paese.\n', ' ']"
225,news-934127,Il manifestante anti-russo preso a calci dai soldati a Cherson – Il video,https://www.open.online/2022/03/22/guerra-russia-ucraina-kherson-manifestanti-video,2022-03-22 09:03:00,"['Il manifestante anti-russo preso a calci dai soldati a Cherson – Il video\n', '\n', 'L’agenzia di stampa Afp ha raccontato che la manifestazione dei civili andata in scena in città ieri è stata dispersa dalle forze russe con granate e gas lacrimogeni\n', 'Oleksandra Matviichuk, a capo del Centro per le Libertà Civili dell’Ucraina, ha pubblicato su Twitter un video in cui si mostra un manifestante di Cherson che viene preso a calci da un soldato russo. L’agenzia di stampa Afp ha raccontato che la manifestazione dei civili andata in scena in città ieri è stata dispersa dalle forze russe con granate e gas lacrimogeni. In alcuni video mostrati da Open si vedono manifestanti picchiati e soccorsi da altri cittadini. I manifestanti hanno provato ad avanzare verso il centro di Piazza della Libertà, cantando «Gloria all’Ucraina!». Le forze russe hanno disperso la folla sparando in aria e usando gas, razzi e granate assordanti, provocando diverse vittime. ']"
226,news-934039,Salvini precetta Pillon & Co.: «Tutti i leghisti ad ascoltare Zelensky». Ma dieci sono pronti a disobbedire,https://www.open.online/2022/03/22/zelensky-parlamento-salvini-lega-pillon,2022-03-22 07:09:00,"['Salvini precetta Pillon & Co.: «Tutti i leghisti ad ascoltare Zelensky». Ma dieci sono pronti a disobbedire\n', '\n', 'Il leader della Lega vuole i parlamentari del Carroccio in Aula. Alcuni di loro daranno comunque forfait \n', 'Il leader della Lega Matteo Salvini è stato chiarissimo: tutti i parlamentari leghisti dovranno essere in Aula alla Camera per sentire Volodymyr Zelensky, il presidente dell’Ucraina che oggi alle 11 parlerà al parlamento italiano. Parteciperà anche il premier\xa0Mario Draghi\xa0– insieme ai presidenti di Camera e Senato e all’ambasciatore ucraino\xa0Yaroslav Melnyk\xa0– ma in molti non ci saranno. E non solo gli ex M5s come il senatore Emanuele Dessì. Molte defezioni, racconta oggi Repubblica in un articolo a firma di Emanuele Lauria, si registreranno anche nel Carroccio. E, ironia della sorte, saranno proprio tra i salviniani. Uno di coloro che darà forfait è Simone Pillon, che è in missione a Londra ma ha anche forti perplessità sull’evento: «Sulla videoconferenza ho forti perplessità perché credo che dovremmo collocarci in una posizione adeguata per promuovere la pace. Vendere armi a una delle parti in conflitto non favorisce il dialogo». \n', 'Poi c’è Vito Comencini, che fino a qualche giorno fa voleva andare nel Donbass, nel frattempo è tornato in Italia e oggi non sarà presente in Aula. Così come Matteo Micheli, che aveva già votato no alla risoluzione sulle armi all’Ucraina. Invece Elena Murelli ha intenzione di esserci: «Io voglio sentire cosa ha da dire, perché – ha detto ieri all’Adnkronos – ho informazioni diverse. Mi riferiscono che ci sono anche bande paramilitari di estrema destra che sparano sui civili, ci sono ucraini che colpiscono la loro popolazione. Vediamo se questo ce lo dirà il presidente». Assente pure Armando Siri, consigliere economico di Salvini e inventore della proposta sulla flat tax ma anche considerato il collegamento fra il partito e la Russia. In totale, pronostica il quotidiano, saranno tra dieci e dodici i parlamentari leghisti assenti ingiustificati. ']"
227,news-934005,"Il medico diventato soldato: «Non abbiamo scelta, solo resistere. Putin? Uno psicopatico con la bomba nucleare»",https://www.open.online/2022/03/22/guerra-ucraina-russia-roman-sologub-medico-soldato,2022-03-22 05:14:00,"['Il medico diventato soldato: «Non abbiamo scelta, solo resistere. Putin? Uno psicopatico con la bomba nucleare»\n', '\n', 'Roman Sologub lavorava nelle ambulanze. Si è arruolato nel 2015 \n', 'Roman Sologub ha 45 anni, è un medico ucraino, in tempo di pace lavorava sulle ambulanze. Oggi, racconta a La Stampa, è un volontario dell’esercito di Kiev. «Sono il capo del dipartimento di evacuazione di una brigata di fanteria motorizzata. Nel 2015 mi sono offerto volontario nel primo ospedale di Debaltseve nel Donbass. È stato naturale tornare qui». Sologub spiega che la situazione al fronte è drammatica: i russi avanzano, prendono città e posizioni strategiche, l’esercito ucraino risponde come può: «Ma non abbiamo scelta. Non abbiamo neanche il diritto di stancarci. Solo un’opzione: resistere». E questo per un motivo ben preciso: «Perdere significherebbe tornare indietro di decenni. Tutti i nostri diritti verrebbero distrutti. Non perderemmo semplicemente l’opportunità di vivere, lavorare e viaggiare in Europa. Saremo portati nel campo di concentramento che adesso è diventata la Russia. Personalmente io, in quanto medico volontario dell’esercito, se ci arrendiamo, verrò catturato e non vedo scenari ottimistici per il mio futuro». \n', 'E secondo lui anche l’Europa dovrebbe prendere coscienza: «Per 8 anni il mondo intero ha cercato di riconciliarsi con Putin. Non ha funzionato. Non funzionerà. Perché lui vuole ricostruire l’ordine mondiale, non un pezzo di Ucraina. Le sue armi sono il terrore, la propaganda e il bluff. Noi stiamo lottando per la nostra libertà. La Russia e Putin stanno combattendo per la grandezza illusoria di un impero già inesistente. Ecco un’analogia diretta con Hitler, che non è stato fermato in tempo. Il mondo non deve ripetere gli stessi errori di allora. Cosa aspettate? Quali altre prove vi servono? Lo psicopatico con la bomba nucleare continuerà a terrorizzare tutti?». ']"
228,news-933999,"Il senatore che non vuole sentire Zelensky: «Putin? Ha un giubbotto da 12 mila euro, che gliene frega dell’Europa?»",https://www.open.online/2022/03/22/zelensky-parlamento-discorso-emanuele-dessi,2022-03-22 04:49:00,"['Il senatore che non vuole sentire Zelensky: «Putin? Ha un giubbotto da 12 mila euro, che gliene frega dell’Europa?»\n', '\n', 'Emanuele Dessì, ex M5s ora comunista: «La mia solidarietà va al popolo ucraino e a quello russo, non ai governanti»\n', 'Il senatore Emanuele Dessì, eletto nel M5s e ora comunista, è uno dei parlamentari che ha annunciato di non voler ascoltare il discorso del presidente dell’Ucraina Volodymyr Zelensky. In un’intervista a Repubblica oggi Dessì spiega che Zelensky «non ha nulla da dirmi. La sua posizione è rispettabilissima, ma di parte. La mia solidarietà va al popolo ucraino, non ai suoi governanti. Così come a quello russo». Per Dessì, il presidente «doveva impedire che i suoi battaglioni aggredissero chi invocava l’autonomia nel Donbass. È come se da noi in passato il capo del governo – chessò Renzi o Berlusconi – avesse mandato l’esercito contro la Lega che chiedeva l’autonomia di Lombardia e Veneto». E Putin? «Se fossi stato al posto di Putin avrei adottato le stesse sanzioni assunte dall’Occidente nei suoi confronti: avrei decuplicato il prezzo del gas». Mentre per quanto riguarda Kiev, «il suo presidente la deve smettere di chiedere aiuti militari perché ormai l’invasione c’è stata». Dessì dice di avere tre figli e di non volerli mandare in guerra per Zelensky. E aggiunge che l’invio di armi è stato sbagliato perché «alimentano il conflitto». Infine, secondo il senatore non c’è il rischio che il conflitto si allarghi ad altri paesi: «Ma che gliene frega a Putin del resto d’Europa? L’ha visto che va in giro col giubbotto da 12 mila euro?». ']"
229,news-933985,"Zelensky: «I piloti russi hanno il vuoto nel cuore, ieri feriti 4 bambini» – Il video",https://www.open.online/2022/03/22/guerra-russia-ucraina-zelensky-piloti-russi-video,2022-03-22 04:12:00,"['Zelensky: «I piloti russi hanno il vuoto nel cuore, ieri feriti 4 bambini» – Il video\n', '\n', 'Zelensky ha anche sostenuto che le truppe di Mosca hanno colpito ieri con razzi la regione di Zhytomyr e che un aereo russo è stato abbattuto nella regione di Kharkiv vicino a Chuhuiv\n', 'Il presidente dell’Ucraina Volodymyr Zelensky ha definito inumani i piloti militari russi. «Hanno sicuramente il vuoto al posto del cuore, al posto dell’anima, al posto di tutto ciò che rende umano», ha detto in un video pubblicato su Facebook Zelensky ha anche sostenuto che le truppe di Mosca hanno colpito ieri con razzi la regione di Zhytomyr e che un aereo russo è stato abbattuto nella regione di Kharkiv vicino a Chuhuiv. Il presidente ucraino ha aggiunto che anche i civili sono stati presi di mira nella regione di Zaporizhzhia: «Quattro bambini sono stati ricoverati in ospedale. Due sono in gravi condizioni», ha detto.']"
230,news-933789,Zelensky domani interviene alla Camera: chi sono i parlamentari che daranno forfait,https://www.open.online/2022/03/21/zelensky-parlamento-italiano-chi-non-ci-sara,2022-03-21 21:39:00,"['Zelensky domani interviene alla Camera: chi sono i parlamentari che daranno forfait\n', '\n', 'L’appuntamento è per domani 22 marzo alle 11: sarà assente il gruppo di Alternativa, e molti del M5s non si presenteranno. Pesa soprattutto il forfait di Vito Petrocelli, presidente della Commissione Esteri del Senato\n', 'Domani 22 marzo, alle ore 11, il presidente ucraino Volodymyr Zelensky, che ha già fatto il giro dei più importanti parlamenti del mondo, da Israele agli Usa, dal Canada al Regno Unito, sarà in videocollegamento con deputati e senatori italiani, riuniti alla Camera. Parteciperà anche il premier Mario Draghi – insieme ai presidenti di Camera e Senato e all’ambasciatore ucraino Yaroslav Melnyk – mentre sarà assente il gruppo di Alternativa (in tutto sono 17 parlamentari, si tratta dei fuoriusciti dal M5s). Non ascolteranno il leader ucraino poiché – dicono – «essere solidali con l’Ucraina non significa dover assecondare una propaganda mirata ad alzare il tiro su richieste incessanti di interventi bellici come la no fly zone o l’invio di truppe che comporterebbero per l’Italia e l’Europa l’ingresso ufficiale in un conflitto mondiale». Definiscono, infatti, l’evento come «una forzatura, un’operazione di marketing». Tra i grillini – dove non si può negare qualche malumore – non ci saranno Davide Serritella «per altri impegni fissati da tempo», Vincenzo Presutto ed Enrica Segneri (che non si sente affatto filorussa): solo 30 i senatori grillini che hanno confermato la loro presenza. \n', 'Anche (e soprattutto) il presidente M5s della commissione Esteri del Senato, Vito Petrocelli, non sarà in Aula. Ha già votato contro la risoluzione sulla guerra in Ucraina ed è sempre stato in totale disaccordo con l’invio di armi a Kiev. Conte ha derubricato il suo caso a una posizione personale. Il clima, dunque, sembra essere teso, il discorso invece si preannuncia duro, come già accaduto nei precedenti interventi di Zelensky che ha chiesto più sanzioni, più armi, più fatti e meno parole. Per il leader del M5s, Giuseppe Conte, la linea del Movimento è chiara: «Siamo fermi nella condanna della Russia per questa aggressione militare non provocata, non giustificata. Dobbiamo però lavorare anche perché il governo, la comunità europea e quella internazionale a tutti i livelli istituzionali facciano la massima pressione per indirizzare il conflitto verso una soluzione politica, non c’è altro orizzonte che una soluzione politica», ha detto.\n', '«Far parlare loro due (Draghi e Zelensky, ndr) non porta a nulla. Semmai avrebbe senso organizzare una conferenza di pace», spiega Andrea Colletti, ex grillino e oggi nel gruppo Alternativa. Per la Lega, invece, sarà assente Simone Pillon, in missione a Londra, oltre a Vito Comencini e al deputato Claudio Borghi: «Non ci sarò perché faccio il mio turno in commissione Bilancio. Mi sarebbe interessato sentirlo». Presenti, invece, Matteo Salvini e il dem Enrico Letta. In Forza Italia rischiano di non esserci Veronica Giannone e Matteo Dall’Osso. Al Senato, invece, il gruppo degli azzurri dovrebbe essere compatto: «Non abbiamo problemi ideologici. Indicativamente ne avremo 33 in Aula e la restante parte in tribuna», dice la capogruppo di Forza Italia al Senato, Annamaria Bernini. Non dovrebbe presentarsi nemmeno la senatrice del Misto, ex grillina, Bianca Laura Granato.\n', 'La polemica su Bianca Laura Granato\n', '«Putin sta conducendo una battaglia per tutti noi. A Putin dico: uniamo le forze per sconfiggere insieme l’agenda globalista». Queste le parole della senatrice Bianca Laura Granato che hanno sollevato un polverone (insieme all’invito ad ascoltare anche Putin). Lei, però, ha tenuto a precisare di non ritenersi affatto una filorussa: «Non sono coinvolta nella campagna di disinformazione russa ad alcun titolo, non sono in contatto con esponenti della Federazione russa, quindi non posso propagandare notizie carpite da fonti privilegiate: sono solo una parlamentare che esprime opinioni libere rispetto a fonti dirette ufficiali e di dominio pubblico». Sul messaggio che domani Zelensky farà al Parlamento italiano, però, sostiene: «Continuo a dire che è altrettanto necessario ascoltare il presidente russo Putin. Io sono contraria a questa guerra, come la maggioranza degli italiani. Il governo italiano e la stampa mainstream con queste prese di posizione, anziché favorire il processo diplomatico che potrebbe portare alla pace, alimentano l’escalation verso un sempre più probabile conflitto mondiale, cercando di farlo passare come ineluttabile».\n', 'Cosa farà la galassia degli ex 5stelle\n', 'Le posizioni tra gli ex 5 Stelle sono diverse. Gli ex grillini di Alternativa hanno deciso, compatti, di non essere in Aula. Al Senato Barbara Lezzi ha confermato la sua presenza mentre Nicola Morra ha detto di essere «fuori per lavoro». Emanuele Dessì, ex senatore M5s, passato ora al Partito comunista, non ci sarà così come Gianluigi Paragone a capo di Italexit. Incerta la ex 5 Stelle, ora al Misto, Paola Nugnes: «Ne stiamo ragionando». Ci sarà, invece, Alessio Villarosa, deputato vicino ad Alessandro Di Battista: «Ho votato no all’invio alle armi e al dl Ucraina ma domani per esserci partirò alle cinque del mattino dalla Sicilia per essere puntuale: vanno ascoltati tutti». Presente anche Michele Sodano: «Certo che vado, la Camera è convocata!». Per quanto riguarda la componente dei Verdi, invece, netta è la posizione del presidente, Cristian Romaniello, anche lui ex M5s: «Quando si fa analisi politica è sempre positivo. Poi noi come Verdi simpatizziamo e lavoriamo per il popolo ucraino e quindi non ci sentiamo di mettere in discussione quello che si decide di fare». Facciamo Eco, invece, lascia libertà a tutti gli iscritti. Potranno decidere in autonomia: «Personalmente non parteciperò ma non perché non sia solidale con gli ucraini, ci mancherebbe. Non mi pare però utile la spettacolarizzazione di una questione così seria. E se Zelensky domani ci facesse delle richieste poi come ci comportiamo? Preferirei per questo che fosse il governo a fare da tramite e a venire in Aula a darci notizie», dice Andrea Cecconi.\n', 'Foto in copertina: ANSA/ FACEBOOK']"
231,news-930783,"Ucraina, Mosca rivendica il bombardamento del centro commerciale di Kiev: «Era un deposito di razzi». A un passo dalla rottura le relazioni diplomatiche tra Russia e Usa",https://www.open.online/2022/03/21/guerra-ucraina-21-marzo,2022-03-21 21:20:00,"['Ucraina, Mosca rivendica il bombardamento del centro commerciale di Kiev: «Era un deposito di razzi». A un passo dalla rottura le relazioni diplomatiche tra Russia e Usa\n', '\n', 'Nuovo coprifuoco a Kiev, mentre la Russia stringe d’assedio Sumy e Mariupol. A Odessa navi russe attaccano gli edifici della città. E a Cherson l’esercito spara sui manifestanti\n', 'Il 26° giorno della guerra in Ucraina si è aperto con le sirene antiaeree a Kiev e in altre città. Nella capitale i bombardamenti hanno investito alcune case e un centro commerciale nel quartiere di Podil, nel quale è scoppiato un vasto incendio che ha reso necessario l’intervento di 11 squadre di vigili del fuoco: il bilancio delle vittime è di almeno sei morti. Nella regione di Sumy, bersagliata da caccia russi diretti verso il centro dell’Ucraina, c’è stata una perdita di ammoniaca da un impianto chimico: le autorità hanno subito lanciato l’allarme ma la perdita è stata contenuta in poche ore. Continua la battaglia a Mariupol, dove Kiev ha respinto un ultimatum dei russi. Anche Sumy viene bombardata. Gli Stati Uniti intanto fanno sapere che sono pronti ad altre sanzioni nei confronti della Russia mettendo nel mirino petrolio e gas.\n', '22.04 – La Russia blocca l’accesso al canale Euronews\n', 'Euronews è stato bloccato in Russia. Ne dà notizia il regolatore russo dei media Roskomnadzor citato da Interfax. L’accesso alla tv, al sito web euronews.com e alla sua versione russa ru.euronews.com è stato limitato su richiesta della Procura generale che accusa i siti di diffondere notizie false sulla situazione in Ucraina. \n', '20.24 – Kiev: «Nessun compromesso sull’integrità territoriale» \n', 'Il negoziatore ucraino Mykhaylo Podolyak ha spiegato alla Bbc che non ci sarà nessun compromesso sull’integrità territoriale dell’Ucraina. Secondo Podolyak il dialogo con la Russia potrà partire grazie alla tenacia dimostrata dalla resistenza ucraina: «La resistenza ucraina all’invasione ha costretto la Russia a valutare in modo più adeguato la realtà della situazione, il che ha contribuito a incoraggiare una sorta di dialogo».\n', '19.36 – Biden: «C’è il rischio di cyberattacchi da Mosca»\n', 'Il presidente degli Stati Uniti Joe Biden è tornato sul rischio cybersecurity. Secondo le fonti della Casa Bianca, Mosca starebbe progettando degli attacchi contro gli Stati Uniti: «Avevo avvertito che la Russia potrebbe condurre attacchi informatici contro gli Stati Uniti. Oggi ribadisco quell’allarme basandomi su informazioni di intelligence: il governo russo sta esplorando la possibilità di sferrare cyber-attacchi. Si tratta del tipico copione di Mosca». La consigliera per la cybersecurity alla Casa Bianca Anne Neuberger ha detto: «Se la Russia farà un cyber attacco contro di noi, gli Usa risponderanno».\n', 'Biden ha aggiunto anche che ormai l’avanzata delle truppe russe è in stallo: «Il presidente Putin aveva un suo piano, pensava di conquistare Kiev in poche ore se non giorni. Ma è stato fermato dalla resistenza degli ucraini e le sue forze sono in stallo. Questa è una guerra più grande della Russia e dell’Ucraina, ci sono in gioco principi universali che Putin ha cercato di violare, tra questi la sovranità di un Paese di determinare la sua politica estera e le sue alleanze». \n', 'Il portavoce del dipartimento di Stato Ned Price ha spiegato invece che sono pronti nuovi aiuti militari da inviare in Ucraina: «Stiamo lavorando per far avere all’Ucraina esattamente i sistemi anti-missili di cui ha bisogno, inclusi quelli di fabbricazione sovietica e gli S-300». Sempre Price ha attaccato la linea di Pechino: «La Cina è il Paese con la maggiore influenza sulla Russia quindi potrebbe fare di più per mettere fine alla guerra. Finora non abbiamo visto niente di tutto ciò, abbiamo solo sentito dichiarazioni». \n', '19.25 – Borrell: «Approvazione della Bussola Strategica un momento storico»\n', 'Josep Borrell ha parlato al termine dell’incontro dei ministri degli Esteri a Bruxelles, nel quale è stata approvato il documento Ue a cui l’Alto Rappresentante Josep Borrell lavora dal 2020 e che dovrebbe delineare le priorità strategiche per l’Unione per i prossimi «cinque-dieci anni». L’adozione della bussola strategica è un «momento storico: è una svolta per l’Ue come ente che fornisce sicurezza. L’adozione è un segnale molto forte di unità e determinazione e arriva in un momento chiave. Questa non è una risposta alla guerra in Ucraina, abbiamo cominciato a lavorarci due anni fa, ma il momento è tempestivo». \n', '18.50 – Draghi sente Biden, Macron, Scholz e Johnson: «Uniti nella risposta alla guerra»\n', 'Il Presidente del Consiglio Mario Draghi ha sentito il presidente degli Stati Uniti Joe Biden, il presidente francese Emmanuel Macron, il cancelliere tedesco Olaf Scholz e il Primo Ministro britannico Boris Johnson in preparazione del vertice Nato in programma giovedì prossimo. Secondo quanto si apprende da fonti di Palazzo Chigi, i leader hanno «riaffermato l’importanza della unità di intenti e di azione dimostrata di fronte alla guerra in Ucraina e alle sue ripercussioni». I leader si sono impegnati «a coordinare gli sforzi per aiutare la popolazione ucraina in fuga dal conflitto o bloccata in patria».\n', '18.11 – Di Maio: «L’Italia non pone veti su un quinto pacchetto di sanzioni»\n', 'Il ministro degli Esteri Luigi Di Maio, a Bruxelles, ha spiegato che l’Italia continuerà a imporre sanzioni alla Russia. Il nostro Paese, infatti, è «aperto» all’ipotesi di un «quinto pacchetto di sanzioni» e «aspetta la proposta della Commissione non ponendo veti». Sull’ipotesi di colpire anche il settore energetico, invece, ha precisato: «Sull’energia siamo impegnati come Italia fin dal primo giorno di questa crisi a diversificare gli approvvigionamenti energetici, perché non vogliamo farci cogliere impreparati da eventuali ricatti da parte della Russia».\n', '18.05 – Fitch taglia le stime del Pil nel mondo a causa di inflazione e Ucraina\n', 'Con l’inflazione e l’invasione dell’Ucraina da parte dei russi, l’agenzia Fitch ha tagliato le stime di crescita mondiali. Il Pil del mondo quest’anno dovrebbe crescere del 3,5 per cento, ovvero 0,7 punti percentuali in meno rispetto alle previsioni precedenti mentre nel 2023 la crescita è prevista al 2,8 per cento, – 0,2 punti. Il Pil di Eurolandia è stato ridotto di 1,5 punti percentuali al 3 per cento nel 2022 mentre la crescita negli Stati Uniti è stata tagliata di 0,2 punti al 3,5 per cento. «Questo riflette i più alti prezzi dell’energia ma anche l’aumento più veloce delle attese dei tassi di interesse negli Stati Uniti», ha precisato Fitch.\n', '17.58 – Gli Usa inviano sistemi di difesa area dell’era sovietica all’Ucraina\n', 'Secondo il Wall Street Journal, che cita alcune fonti, gli Stati Uniti starebbero inviando sistemi di difesa aerea dell’era sovietica all’Ucraina. Nello specifico, gli Usa avrebbero acquistato questi sistemi nei decenni scorsi con l’obiettivo ben preciso di esaminare la tecnologia utilizzata dai russi e che Mosca esportava nel mondo. Si tratta, dunque, di armi che gli ucraini conoscono.\n', '17.50 – Il premier israeliano presto a Kiev\n', 'Il primo ministro israeliano\xa0Naftali Bennett\xa0potrebbe presto recarsi a Kiev, come riferisce il sito Ynet. Negli ultimi 10 giorni – ha spiegato – il presidente Zelensky e il governo ucraino hanno offerto a Bennett di andare a Kiev nell’ambito degli sforzi di mediazione effettuati dal premier. Israele ha risposto all’Ucraina che Bennett andrà sì a Kiev ma solo a patto che ci siano «passi significativi verso i negoziati». Il premier israeliano è già stato a Mosca dal presidente Vladimir Putin.\n', '17.30 – L’esercito di Kiev: «Oltre 3 mila vittime a Mariupol»\n', 'Secondo il comandante del distaccamento di Azov, il maggiore Denys Prokopenko, intervistato dalla Cnn, come riporta Ukrinform, le vittime tra i civili nella città di Mariupol sarebbero oltre 3 mila. «Il bilancio delle vittime tra i civili cresce ogni giorno e ora supera le 3 mila persone. Ma nessuno può dire il numero esatto dei morti, poiché le persone vengono sepolte in fosse comuni, senza nome. Molti cadaveri restano insepolti per le strade. Alcune persone rimangono intrappolate sotto le macerie, sepolte vive», ha spiegato.\n', '17.22 – Draghi: «60 mila profughi e chissà quanti dopo, l’Italia è pronta all’accoglienza»\n', '\n', 'Il tuo browser non supporta il tag iframe\n', 'Video di Agenzia Vista/Alexander Jakhnagiev\n', 'Il premier Mario Draghi, a margine della visita all’hub di Palmanova, dove sono vengono stoccati i mezzi e i materiali destinati all’Ucraina, ha fatto il punto sulla situazione in Ucraina e cosa succederà nel nostro Paese. «La visita di oggi è fonte di conforto. L’accoglienza, l’organizzazione e l’entusiasmo di questi volontari dimostrano che possiamo contare su una struttura efficiente, funzionante, moderna che è la Protezione civile. Il modo in cui abbiamo reagito a tutte le emergenze degli ultimi due anni è stato quello di integrare le decisioni del governo con quelle delle Regioni e dei Comuni. Questa alleanza istituzionale è un patrimonio che dobbiamo tenere, da preservare anche nell’accoglienza. Oggi abbiamo 60mila profughi, chissà quanti ce ne saranno dopo. Questo gioco di squadra è fondamentale».\n', '16.56 – Mosca: «Il centro commerciale distrutto a Kiev era un deposito di razzi»\n', 'Secondo il portavoce del ministero della Difesa russo Igor Konashenkov, come riporta la Tass, il centro commerciale distrutto dai russi, con l’uso di armi di alta precisione a lungo raggio, avrebbe ospitato una batteria di sistemi multipli di lanciamissili e un deposito di munizioni. «Nascondendosi dietro i quartieri di abitazione nel sobborgo di Kiev di Vinogradar, le unità nazionaliste ucraine hanno condotto per diversi giorni il fuoco di missili lanciatori multipli contro i militari russi», ha dichiarato. Secondo Konashenkov, dunque, il centro commerciale sarebbe stato usato come deposito di munizioni e missili.\n', '16.35 – A Cherson i militari russi sparano sui manifestanti. Ci sono feriti\n', 'Oggi 21 marzo gli ucraini sono scesi in piazza. «Cherson è ucraina», «Andate a casa», questi gli slogan portati in Piazza della Libertà dove i soldati russi hanno risposto aprendo il fuoco. Quattro i feriti. Secondo un esponente del consiglio regionale, Yurii Sobolevskij, che era presente alla manifestazione, «oggi hanno provato a disperdere i manifestanti pacifici di Cherson con la forza. Ci sono stati spari, hanno lanciato lacrimogeni e granate stordenti». Un manifestante sarebbe stato «rapito dai russi». Il più grave sarebbe un pensionato. Cherson è stata la prima città a cadere nelle mani dei russi.\n', '16.26 – Berlino: «Se potessimo, fermeremmo subito il petrolio da Mosca ma ne siamo dipendenti»\n', 'Ad ammetterlo è la ministra degli Esteri tedesca Annalena Baerbock a Bruxelles. «Se potessimo fermare le importazioni di petrolio dalla Russia lo faremmo automaticamente», ha detto. «Non è una questione se lo vogliamo o no, ma quanto siamo dipendenti e, per esempio, la Germania importa molto petrolio dalla Russia e come noi altri Paesi dell’Ue. Ecco perché è importante che parliamo tra noi, capire come possiamo ridurre questa dipendenza. Ora stiamo preparando i passi da implementare molto presto nel futuro», ha concluso.\n', '16.16 – Kuleba chiede l’intervento della Cina\n', 'Su Twitter il ministro degli Esteri ucraino Dmytro Kuleba ha chiesto alla Cina di assumere un «ruolo importante» nella soluzione del conflitto tra Russia e Ucraina. «Per decenni le relazioni Ucraina-Cina si sono basate su mutuo rispetto, comprensione e beneficio – ha scritto – Condividiamo la posizione di Pechino sulla necessità di trovare una soluzione politica alla guerra contro l’Ucraina e chiediamo alla Cina in quanto potenza globale di assumere un ruolo importante in questo senso».\n', '16.02 – Mosca protesta contro Biden e convoca l’ambasciatore americano\n', 'Pugno duro del ministero degli Esteri russo che ha convocato l’ambasciatore americano John Sullivan consegnandogli una nota di protesta. A non essere piaciuti sono soprattutto i commenti «inaccettabili» di Joe Biden sul presidente Vladimir Putin. Lo ha definito «criminale di guerra» e «dittatore assassino». Lo scrivono Cnbc e l’agenzia Bloomberg. Secondo i russi, dunque, le parole di Biden potrebbero causare una rottura delle relazioni con gli Stati Uniti.\n', '15.48 – Kiev: «Quasi 2.400 bambini portati in Russia illegalmente»\n', 'La denuncia arriva dal ministero degli Esteri ucraino secondo cui 2.389 bambini del Donbass occupato sarebbero stati condotti illegalmente in Russia. «I casi di rapimento di bambini e di altri crimini commessi dagli occupanti russi contro i civili in Ucraina sono oggetto di indagine», ha dichiarato il governo di Kiev, stando al Kyiv Independent.\n', '15.10 – Facebook e Instagram bandite «per estremismo»\n', 'La Russia ha deciso di bandire Facebook e Instagram nel Paese per il loro presunto coinvolgimento in attività definite «estremiste». A scriverlo è Interfax. Nello specifico, un tribunale di Mosca ha già riconosciuto le attività di Instagram e Facebook come «estremiste» bandendole dal Paese. Lo scrive la Tass. Secondo la giudice Olga Solopova, infatti, il tribunale ha approvato la mozione presentata dall’ufficio del procuratore generale.\n', '15 – Consigliere di Zelensky: «I negoziati non sono seri»\n', '«La Russia non è seria riguardo ai colloqui di pace». Queste le parole di Alexander Rodnyansky, consigliere del presidente ucraino Zelensky, alla Bbc. Rodnyansky ha fatto sapere che i colloqui mirano a «intrappolare l’Occidente nel pensare che ulteriori sanzioni non siano necessarie. Hanno usato questi colloqui come un modo per distrarre l’attenzione da ciò che sta accadendo sul campo di battaglia. Non si cerca la pace e allo stesso tempo si bombardano città su larga scala».\n', '14.35 – A Kharkiv ucciso un sopravvissuto ai lager di 96 anni \n', 'Boris Romanchenko, 96anni, ex prigioniero dei lager nazisti, è morto a Kharkiv. Dopo essere sopravvissuto a Buchenwald, Peenemunde, Dora Mittelbau, Bergen-Belsen, è stato ucciso da un missile russo lanciato contro il suo appartamento durante «l’operazione di denazificazione», come scrive sul suo canale Telegram il sindaco di Leopoli, Andrij Sadovyj. «I nuovi fascisti continuano il lavoro di Hitler».\n', '14.24 – Papa Francesco: «La spesa per le armi è uno scandalo, non è una scelta neutrale»\n', '«Certe scelte non sono neutrali: destinare gran parte della spesa alle armi, vuol dire toglierla ad altro, che significa continuare a toglierla ancora una volta a chi manca del necessario. Questo è uno scandalo: le spese per le armi». Sono le parole di Papa Francesco a proposito dell’annuncio dell’Ue di aumentare gli aiuti per le armi per l’Ucraina di un miliardo. «Perché farci la guerra per conflitti che dovremmo risolvere parlandoci da uomini? «Perché non unire piuttosto le nostre forze e le nostre risorse per combattere insieme le vere battaglie di civiltà: la lotta contro la fame e contro la sete; la lotta contro le malattie e le epidemie; la lotta contro la povertà e le schiavitù di oggi. Perché?».\n', '14.03 – I nuovi negoziati\n', 'Novi colloqui tra Mosca e Kiev. L’ultima sessione di negoziati tra le delegazioni ucraina e quella russa è durata un’ora e mezzo e continuano adesso nel formato dei gruppi di lavoro. A darne notizia è la Tass. «L’incontro è durato dalle 10.30 alle 12 con le delegazioni ufficiali, poi sono arrivati di nuovo i gruppi di lavoro», ha detto un membro della delegazione ucraina e capo della fazione Sn David Arahamiya, citato dall’agenzia Unian. «Oggi lavoriamo tutto il giorno», ha concluso.\n', '13.42 – L’Oms: «Rischi dalla guerra lunga, sanità ucraina già provata»\n', '«Più dura questa guerra più il sistema sanitario subirà ulteriori deterioramenti. Veniamo da due anni di pandemia, le persone hanno rimandato i loro interventi, avevamo già una popolazione vulnerabile e un sistema sanitario arrivato al limite. L’Ucraina è uno dei Paesi in Europa con la più alta incidenza di Hiv e tubercolosi. Ora si possono interrompere le cure dei pazienti. E il tasso di immunizzazione anti-Covid è relativamente basso». Lo ha affermato, in un’intervista all’Ansa a Leopoli, il portavoce dell’Oms, Tarik Jasarevic. «Stiamo facendo il possibile assieme alle autorità di Kiev per inviare kit».\n', '13.10 – Viminale: «60mila profughi da inizio guerra» \n', 'Sono 59.589 i profughi ucraini entrati in Italia dall’inizio della guerra. secondo i dati del Viminale, aggiornati ad oggi, 30.499 sono donne, 23.877 minori e 5.213 uomini. Nelle ultime 48 ore hanno passato il confine italiano poco meno di 4.000 profughi.\n', '12.58 – Mosca: «Impossibile per l’Ue fare a meno del gas russo ora»\n', '«Al momento è impossibile» per l’Europa fare a meno del gas russo, mentre per quanto riguarda il greggio le compagnie petrolifere russe hanno iniziato a reindirizzare i flussi verso Est. Lo ha fatto sapere il vicepremier russo Aleksandr Novak, citato dall’agenzia di stampa Tass.\n', '12.50 – Conte: «Aiuti Covid da Mosca vicenda chiara e trasparente»\n', '«Questa vicenda è molto chiara e trasparente, in un momento di estrema difficoltà c’è stata da parte della Russia e di Putin in particolare l’offerta della disponibilità di mandare un gruppo di sanitari, scortato dai militari, in ragione della grande esperienza da loro maturata in questo settore nelle precedenti pandemie. Direi che tutte le insinuazioni, le allusioni, le preoccupazioni che oggi sorgono non hanno alcun fondamento». Questa la precisazione che arriva dall’ex premier Giuseppe Conte da Napoli, a margine della manifestazione di Libera. Il leader del M5s si riferisce alle accuse di Mosca sugli aiuti inviati all’Italia in occasione della prima ondata di Coronavirus. \n', '12.30 – I civili in fuga dalla guerra sono già «10 milioni»\n', '«La devastante guerra in Ucraina ha causato la fuga di 10 milioni di persone, sia sfollate all’interno del loro paese, sia come rifugiati all’estero». A rendere noto l’ultimo numero di civili che scappano dalle aree calde del conflitto è Unhcr. «La guerra deve finire». Secondo l’agenzia, 3.437.976 rifugiati\xa0hanno attraversato i paesi vicini in cerca di sicurezza dal 24 febbraio, primo giorno dell’offensiva russa in Ucraina. La maggior parte si è rifugiata in Polonia, poi in Ungheria, Slovacchia, Romania, Moldavia, mentre altri hanno proseguito in direzione di altri Paesi europei. L’Agenzia è inoltre a conoscenza di un numero considerevole di persone che si è diretto verso la Federazione Russa. \n', '12.27 – Ambasciata di Francia a Kiev: «Raccogliamo prove su crimini guerra»\n', '«Se possiamo considerare quelli della Russia dei crimini di guerra?” Stiamo in costante contatto con le autorità ucraine, stiamo raccogliendo tutte le prove che possono essere connesse a ciò che può essere considerato crimine di guerra». Queste le parole dell’ambasciatore francese in Ucraina Etienne de Poncins pronunciate da Leopoli. Il diplomatico è anche tornato a esortare i francesi presenti in Ucraina a lasciare il Paese. Sono circa 700 i cittadini rimasti nel Paese. Insieme all’Italia, la Francia è l’unico Paese del G7 a non aver trasferito la propria sede diplomatica all’estero.\n', '12.12 – Johnson vuole andare a Kiev\n', 'Il premier britannico Boris Johnson vorrebbe raggiungere la capitale ucraina per una visita veloce come come gesto di solidarietà nei confronti della popolazione colpita dalla guerra e del presidente Zelensky, con cui mantiene contatti frequenti. Lo fanno sapere fonti anonime che hanno parlato con il Daily Express, anche se per il momento non ci sono ancora conferme ufficiali. Stando a quanto si apprende però, l’intelligence del Regno Unito sarebbe preoccupata per l’iniziativa di Johnson poiché potrebbe essere molto complicato garantire condizioni di sicurezza per il premier. Ma secondo le informazioni diffuse dal tabloid, Bojo sarebbe convinto al punto di aver chiesto di avviare i preparativi necessari. \n', '12.06 – La Danimarca propone all’Ue di bloccare i porti alle navi russe \n', 'La Danimarca propone all’Ue il blocco dei porti alle navi russe. Lo ha sottolineato il ministro degli Affari esteri Jesse Kofod a Bruxelles per il Consiglio Esteri, sostenendo sanzioni più dure alla Russia per l’invasione dell’Ucraina. Lo rendono noto i media internazionali. \n', '11.47 – Separatisti Donetsk: «Almeno 7 giorni per prendere Mariupol»\n', 'Stando alle ultime informazioni, potrebbe «non essere sufficiente una settimana per prendere il controllo della città ucraina di Mariupol». Lo ha fatto sapere il capo dell’autoproclamata Repubblica Popolare di Donetsk, Denis Pushilin, citato da Interfax. «Non sono così ottimista sul fatto che bastino due o tre giorni o anche una settimana per chiudere la questione . ha detto il leader ucraino -. Sfortunatamente no, la città è grande».\n', '11.30 – Premier Israele: «La Shoah non può essere paragonata a nulla»\n', '«Personalmente credo che la Shoah non debba essere comparata a nulla». Con queste parole il premier Naftali Bennett ha risposto alle affermazioni del presidente Volodymyr Zelensky pronunciate nel discorso di ieri ai deputati della Knesset. A molti parlamentari non è piaciuta la comparazione tra la Shoah e l’attuale situazione in Ucraina. Bennett ha comunque ricordato che «il Paese e il popolo ucraino sono in mezzo ad una grave guerra. Molte centinaia di morti, milioni di rifugiati. Non posso immaginare cosa si provi ad essere al suo posto». Il premier israeliano ha anche detto che nella mediazione di Israele tra Russia e Ucraina ci sono stati progressi ma le distanze restano «molto ampie».\n', '11.18 – Baerbock: «Ue aumenterà aiuti per le armi a 1 miliardo»\n', '«Sono qui oggi per rivolgere un appello urgente a tutti i miei amici europei, ma anche alla comunità mondiale e ai nostri partner transatlantici: abbiamo bisogno di solidarietà comune per gli ucraini, non abbiamo solo bisogno di corridoi locali, ma di un ponte aereo solidale» per i rifugiati. Lo ha detto la ministra degli Esteri tedesca, Annalena Baerbock, arrivando al Consiglio Esteri a Bruxelles. «Ogni Paese d’Europa dovrà accoglierne centinaia di migliaia di rifugiati» e lo stesso dovrà essere fatto «dall’altra parte dell’Atlantico, insieme», ha sottolineato. La ministra ha anche detto che l’Unione europea aumenterà il suo aiuto finanziario all’Ucraina per l’acquisto di armi a un miliardo di euro. «Oggi stiamo decidendo politicamente di fornire ulteriore sostegno finanziario militare a Kiev per aumentare ad un miliardo di euro le sue capacità finanziarie per l’approvvigionamento di mezzi militari», ha spiegato la ministra tedesca, aggiungendo che la decisione vuole essere «in piena solidarietà con l’Ucraina e per proteggere la popolazione civile». \n', '11.13 – Zelensky chiede all’Ue lo stop del commercio con la Russia \n', 'Il presidente dell’Ucraina Zelensky chiede all’Europa di fermare tutti gli scambi commerciali con la Russia. «Senza il commercio con voi e con vostre aziende la Russia non avrà soldi per questa guerra. Perché nessuno ha diritto di flagellare l’Europa. Quando il razzo russo è caduto a 20 km dal confine Nato, quando i carri armati russi sparavano contro la nostra centrale nucleare, tutti hanno finalmente capito che bisogna dare ascolto all’Ucraina, bisogna aiutarci perché da questo dipende anche la vostra vita. Per favore non sponsorizzate la macchina da guerra contro questo paese. Gli occupanti non devono ricevere un euro. Chiudete i vostri porti. Non fornitegli beni. Rifiutate le loro risorse energetiche. Fate pressione affinché la Russia vada via dall’Ucraina».\n', '11.06 – Una cittadina di Mariupol: «Qui tutti aspettano la morte»\n', '«Sono sicura che morirò presto. È questione di giorni. In questa città tutti aspettano costantemente la morte. Vorrei solo che non fosse così spaventosa». Questa una testimonianza condivisa da una cittadina di Mariupol, Nadezda Sukhorukova, rilanciata su Twitter dalla giornalista ucraina del Kiev Indipendent Anastasiia Lapatina.\n', '10.53 – Nuovo coprifuoco di 35 ore a Kiev \n', 'Il sindaco di Kiev Vitalij Klyčko ha annunciato un nuovo coprifuoco nella capitale, da stasera a mercoledì mattina. Il blocco di 35 ore comincerà oggi alle 20:00 (ora locale) e durerà fino alle 7:00 del 23 marzo. «Chiedo a tutti di rimanere a casa o nei rifugi», scrive il sindaco su Telegram. Potrà circolare in città solo chi dispone di permessi speciali. La notte scorsa è stato registrato un nuovo attacco russo nel nord-ovest della capitale, un centro commerciale è andato distrutto. Diverse persone sono rimaste uccise nel bombardamento. Soccorritori sono al lavoro per cercare vittime sotto alle macerie. L’edificio di 10 piani è stato colpito da una potente esplosione che ha disintegrato le auto parcheggiate.\n', '10.47 – Media ucraini: «Ogni dieci minuti bombe su Mariupol, anche dal mare»\n', 'Mariupol continua a essere assediata dalle forze armate russe. Bombe e raid aerei cadono ogni dieci minuti nell’area e, oltre ai mezzi militari via terra, la città è bombardata anche da navi da sbarco russe. Lo rende noto il vicecomandante del reggimento Azov, come riportato da Ukrinform. Stando a quanto riferito dal consiglio comunale di Mariupol, alcuni residenti del distretto della rive gauche di Mariupol sono stati deportati con la forza in Russia e i loro passaporti sono stati confiscati. Ma secondo Iryna Vereshchuk, vice primo ministro ucraino, già 45.000 persone sono riuscite a lasciare Mariupol assediata.\n', '10.34 – Il Cremlino: «Non ci sono le basi per un incontro tra Putin e Zelensky»\n', 'Per il momento non ci sono ancora le basi per un incontro tra il presidente russo Vladimir Putin e quello ucraino Volodymyr Zelensky. Ad affermarlo è il portavoce del Cremlino Dmytro Peskov. L’incontro, ha precisato il funzionario, avverrà «quando ci saranno progressi significativi nei negoziati tra le delegazioni di Mosca e di Kiev». Nella giornata di ieri, Zelensky aveva detto in un’intervista alla Cnn che era pronto a negoziare ma che se i colloqui fossero falliti ciò avrebbe significato una terza guerra mondiale. «I progressi nei colloqui di pace non sono così grandi come dovrebbero essere», ha detto Peskov, aggiungendo che «la Russia è pronta a lavorare più velocemente sui negoziati rispetto alla parte ucraina».\n', '10.20 – Cremlino: «L’embargo sul petrolio russo colpirà tutti»\n', 'Un serio avvertimento arriva da Mosca dopo la notizia di nuove sanzioni sul settore energetico russo. «La decisione di imporre l’embargo sulle forniture di petrolio russo peggiorerà l’equilibrio energetico in Europa colpendo tutti», afferma il Cremlino, come riportato dall’agenzia di stampa Tass. Il portavoce Dmitry Peskov ha avvertito che gli europei «avranno un momento difficile» se la decisione di imporre un embargo sulla fornitura di petrolio russo verrà adottata. «Per quanto ne sappiamo, l’imposizione di un embargo sulla fornitura di petrolio russo è attivamente discussa. Questo argomento è molto complicato, perché un tale embargo avrà un impatto, e influenzerà molto seriamente il mercato globale del petrolio in generale», ha detto Peskov rispondendo ai giornalisti. Il funzionario del Cremlino ha notato che una tale decisione «peggiorerà seriamente gli equilibri energetici del continente europeo». «Gli americani rimarranno da soli – questo è ovvio – e si sentiranno molto meglio degli europei. Gli europei avranno un momento difficile. Probabilmente, questa è una decisione che colpirà tutti», ha concluso Peskov.\n', '9.56 – Borrell: «Oggi si discuterà di sanzioni all’energia russa»\n', '«I ministri degli Esteri dell’Unione Europea discuteranno delle sanzioni al settore energetico russo». Così ha annunciato l’alto rappresentante per la politica estera Ue Josep Borrell prima del consiglio Affari esteri. Alcuni Paesi, come Lituania e Irlanda, si sono già detti a favore. All’arrivo in Consiglio, Borrell non ha voluto commentare l’annuncio e ha rinviato alla conclusione del confronto tra i rappresentanti europei.\n', '9.45 – Borrell: «Mariupol immenso crimine di guerra, è distrutta»\n', '«Quello che sta accadendo a Mariupol è un immenso crimine di guerra, qualcosa di orrendo, lo dobbiamo condannare in modo netto, la città è completamente distrutta». Così ha detto l’alto rappresentante per la politica estera europea Josep Borrell. «Questa non è guerra ma la distruzione di un Paese senza considerazione delle leggi della guerra perché anche la guerra ha delle leggi. Moralmente, la Russia ha perso la legittimità. Putin – ha aggiunto – merita la più netta condanna del mondo civilizzato».\n', '9.36 – Fonti ucraine: «Attacco in corso sul porto di Odessa» \n', 'Due navi russe sono apparse in un’incursione a distanza nel porto di Odessa e hanno aperto il fuoco «in modo indiscriminato». Lo ha reso noto su Telegram il portavoce del quartier generale operativo dell’amministrazione militare regionale di Odessa Serhiy Bratchuk, come riferisce Ukrinform. L’artiglieria delle Forze armate ucraine avrebbe aperto il fuoco in risposta e avrebbe allontanato le navi dalla riva. Per il momento questa offensiva sembrerebbe essere fallita. \n', '9.32 – Lituania: «Inevitabile parlare di sanzioni al settore energetico russo»\n', 'Secondo il ministro degli Esteri della Lituania, Gabrielius Landsbergis, «è inevitabile cominciare a parlare di sanzioni al settore energetico, soprattutto per quanto riguarda il petrolio perché rappresenta un’importante entrata per il bilancio russo. Ed è facilmente rimpiazzatile grazie alle infrastrutture e alla diversificazione dei fornitori», così ha dichiarato il ministro al suo arrivo al Consiglio Affari esteri.\n', '9.24 – Fonti ucraine: «I russi hanno rubato 5 navi cariche di grano»\n', 'Cinque navi ucraine che trasportavano decine di migliaia di tonnellate di grano sono state rubate dai russi dal porto di Berdyansk, nel Sud-Est sul Mar di Azov. A darne notizia è Oleksandr Starukh, governatore di Zaporizhzhia Oblast, nel corso di un’intervista con l’agenzia di stampa Ukrinform. Stando a quanto si apprende, esistono alcuni testimoni oculari secondo cui le navi sono state rubate da rimorchiatori russi. \n', '9.18 – Governo ucraino: «La perdita all’impianto di Sumy è sotto controllo, nessuna minaccia»\n', '\n', 'Il tuo browser non supporta il tag iframe\n', 'La perdita di ammoniaca avvenuta nella notte nell’impianto chimico di Sumykhimprom è «sotto controllo con solo una persona ferita». Questa la rassicurazione che arriva via Twitter dal Centro per le comunicazioni strategiche del ministero della Cultura ucraina. Anche il governatore dell’oblast di Sumy Dmytro Zhyvytskyy su Telegram ha confermato che non c’è alcuna minaccia: «Alle 7.50 la perdita è stata eliminata. Attualmente sono in corso lavori regolari. Non vi è alcuna minaccia per la popolazione. Si è saputo di una persona ferita – ha aggiunto il governatore – un dipendente dell’impresa». La fuoriuscita dell’ammoniaca dall’impianto chimico è stata causata da un attacco aereo russo. \n', '9.15 – Raid aerei russi su Rivne\n', 'Le forze aeree russe hanno colpito una struttura militare dell’esercito ucraino nella regione di Rivne con missili da crociera. A diffondere la notizia è il il ministero della Difesa russo. «Missili da crociera lanciati dall’aria ad alta precisione hanno colpito un centro di addestramento per mercenari stranieri e formazioni nazionaliste ucraine», ha detto il portavoce del ministero della Difesa Igor Konashenkov.\n', '9.08 – Lagarde: «La guerra avrà conseguenze su crescita» \n', 'La guerra in Ucraina «avrà conseguenze per la crescita». Così ha detto la presidente della Banca centrale europea Christine Lagarde parlando a una conferenza dell’Institut Montaigne di Parigi.\n', '7.50 – L’intelligence del Regno Unito: Russia ancora in difficoltà\n', 'È Kiev l’obiettivo numero\n', 'uno dei russi. La conquista della capitale ucraina resta la priorità\n', 'per Mosca ed è possibile una nuova offensiva nelle prossime\n', 'settimane, secondo quanto sostiene l’intelligence britannica nel\n', 'bollettino giornaliero. Nel nord della capitale, si legge nel\n', 'bollettino pubblicato sul profilo twitter del Ministero della Difesa\n', 'britannico, sono proseguiti pesanti combattimenti, ma l’avanzata\n', 'russa da quella direzione si è fermata. «Nonostante la continua\n', 'mancanza di progressi, Kiev rimane l’obiettivo militare principale\n', 'della Russia ed è probabile che si decida di dare priorità al\n', 'tentativo di accerchiare la città nelle prossime settimane», scrive\n', 'l’intelligence inglese. «Le forze che avanzano dalla direzione di\n', 'Hostomel, nel nord-ovest, sono state respinte da una feroce\n', 'resistenza ucraina. La colonna di mezzi corazzati russi resta ad\n', 'oltre 25 chilometri dal centro della città», conclude il report.\n', '7.30 – «I russi sequestrano le navi ucraine piene di grano»\n', 'I militari russi hanno\n', 'sequestrato cinque navi che trasportavano decine di migliaia di\n', 'tonnellate di grano nel porto di Berdyansk nel sud dell’Ucraina, al\n', 'largo di Zaporizhzhia. Lo ha denunciato il governatore di\n', 'Zaporizhzhia Oleksandr Starukh. Alcuni testimoni oculari citati dal\n', '‘Kiev Independent’ riferiscono che le navi sono state sequestrate da\n', 'rimorchiatori russi.\n', '7.20 – Esplosioni a Odessa \n', ' Le forze armate ucraine hanno riportato questa mattina colpi di artiglieria sparati dal mare verso la città di Odessa, nel sud del Paese. Su Twitter è stato anche pubblicato un breve video dove si vedono delle esplosioni lungo la costa sul Mar Nero.\n', '6.30 – 6 morti nel centro commerciale \n', 'Il bombardamento di un centro commerciale Kiev ha ucciso almeno 6 persone domenica notte mentre le forze russe continuano a tentare di accerchiare la capitale ucraina. I corpi si trovano fuori dal centro commerciale Retroville, a nord-ovest di Kiev; il colpo di granata ha lasciato un cratere largo diversi metri.\n', '5.15 – La perdita di ammoniaca nell’impianto di Sumy\n', ' Il governatore dell’oblast di Sumy, Dmytro Zhyvytsky, ha dichiarato che ammoniaca è fuoriuscita dall’impianto chimico Sumykhimprom a causa di un attacco aereo russo. Si stima che l’area colpita sia entro i 2,5 km dal sito, compresi i villaggi di Novoselytsya e Verkhnya Syrovatka. Non ci sarebbe alcuna minaccia invece per i residenti della città di Sumy. Le autorità consigliano alle persone all’interno dell’area interessata di rifugiarsi immediatamente sottoterra, andare nei loro bagni, aprire le docce e respirare attraverso una benda umida se viene rilevata ammoniaca.\n', '4.00 – Usa: sanzioni su petrolio e gas\n', 'Si va verso nuove sanzioni\n', 'nei confronti di Mosca. Il vice consigliere per la sicurezza\n', 'nazionale degli Stati Uniti, Daleep Singh, ha affermato che gli Usa\n', 'potrebbero ancora espandere le sanzioni e raggiungere le vette più\n', 'alte dell’economia russa. In un’intervista a ’60 Minutes’ sulla Cbs,\n', 'Singh ha affermato che la Russia sta già guardando in un abisso\n', 'economico ed è sulla corsia preferenziale per un tenore di vita\n', 'sovietico in stile anni ’80. Le sanzioni americane contro Mosca – ha\n', 'spiegato il vice consigliere – potrebbero ancora essere ampliate e\n', 'applicate ad altri obiettivi, tra cui più banche e «settori che non\n', 'abbiamo toccato: si tratta principalmente di petrolio e gas, ma ci\n', 'sono anche altri settori», ha detto Singh. «Non voglio\n', 'specificarli, ma penso che Putin saprebbe cosa sono». Il vice\n', 'consigliere Usa ha infine ha osservato che le proiezioni suggeriscono\n', 'come l’economia russa sarà la metà di quella che era prima\n', 'dell’invasione dell’Ucraina. «Non siamo orgogliosi della sofferenza\n', 'del popolo russo», ha detto Singh. «Questa è la guerra di Putin.\n', 'Queste sono le sanzioni di Putin. E questa è la difficoltà di Putin\n', 'che sta causando al popolo russo»”.\n', '3.22 – Biden a colloquio con i leader europei\n', 'Biden avrà nelle prossime ore un colloquio telefonico con il presidente francese Emmanuel Macron, il cancelliere tedesco Olaf Scholz, il primo ministro italiano Mario Draghi e il primo ministro britannico Boris Johnson per discutere di una risposta coordinata all’attacco immotivato e ingiustificato della Russia all’Ucraina. Lo riferisce la Casa Bianca in una nota. \n', '3.00 – Biden in Polonia\n', ' Il presidente degli Stati Uniti Joe Biden si recherà in visita in Polonia il 25 marzo, dopo aver partecipato a Bruxelles al vertice della Nato e al Consiglio europeo sull’Ucraina. Lo riferisce in un comunicato la Casa Bianca. A Varsavia Biden avrà un incontro bilaterale con il presidente polacco Andrej Duda.\n', '1.50 – Sumy bombardata\n', 'Una serie di aerei russi\n', 'volano su Sumy, verso “il cuore dell’Ucraina”. Lo ha\n', 'affermato il governatore Dmytro Zhyvytsky, in un video pubblicato su\n', 'Facebook e riportato dal Kyiv Independent, aggiungendo che i\n', 'bombardamenti sono continuati nella regione nordorientale al confine\n', 'con la Russia.\n', '1.00 – Kiev respinge l’ultimatum su Mariupol\n', 'L’Ucraina ha respinto l’ultimatum della Russia sulla consegna di Mariupol. La vicepremier Iryna Vereshchuk ha risposto alla Russia affermando che «la resa non è un’opzione». Ll’Ucraina chiede che le forze russe consentano immediatamente un passaggio sicuro. In una lettera il ministero della Difesa russo sosteneva che avrebbe stabilito un corridoio umanitario solo se Mariupol si fosse arresa. Vereshchuk ha spiegato all’Ukrainska Pravda che il ministero della Difesa russa ha inviato una lettera di 8 pagine «con riferimenti alla storia e altre sciocchezze. Hanno inviato la stessa lettera all’Onu, al Comitato internazionale della Croce Rossa e speravano che le organizzazioni internazionali reagissero e iniziassero a fare pressione sull’Ucraina, ma non è successo. Il Cicr e le Nazioni Unite capiscono che è una manipolazione russa e che i russi stanno tenendo le persone in ostaggio. Non si può parlare di resa – ha concluso – Ne abbiamo già informato la parte russa. Gli ho scritto: ‘invece di perdere tempo con 8 pagine di lettere, aprite un corridoio umanitario’».\n', ' ']"
232,news-933335,"A Cherson i militari russi ora sparano anche sui manifestanti, feriti tra la folla – I video",https://www.open.online/2022/03/21/ucraina-kherson-militari-russi-sparano-manifestanti-video,2022-03-21 20:54:00,"['A Cherson i militari russi ora sparano anche sui manifestanti, feriti tra la folla – I video\n', '\n', 'Un anziano, ferito ad una gamba, ha perso molto sangue. Il consigliere regionale Sobolevskij: «Almeno un manifestante è stato rapito dai russi, stiamo contando i feriti»\n', '«Cherson è ucraina», «Andate a casa»: a questi slogan, gridati dai manifestanti di Cherson in Piazza della Libertà, i soldati russi hanno risposto con il fuoco. Per la prima volta da quando è iniziata l’occupazione lo scorso 2 marzo la manifestazione pacifica è stata repressa con la forza. Si parla di quattro feriti, di cui due portati via con l’ambulanza, tra cui un anziano, e uno dei manifestanti sarebbe stato preso dai soldati russi. A diffondere uno dei primi video è stato un esponente del consiglio regionale Yurii Sobolevskij che ha preso parte alla manifestazione. «Oggi hanno provato a disperdere i manifestanti pacifici di Cherson con la forza. Ci sono stati spari, hanno lanciato lacrimogeni e granate stordenti», ha spiegato Sobolevskij.\n', '\n', 'Il tuo browser non supporta il tag iframe\n', '«Almeno un manifestante è stato rapito dai russi, ci sono feriti. Il più grave è un pensionato, ha una ferita profonda su una gamba, ha perso molto sangue», ha aggiunto sempre Sobolevskij che ha concluso dicendo che dopo una prima fuga, molti manifestanti sono tornati in piazza davanti ai soldati. Cherson è stata la prima città a cadere in mano russa dall’inizio dell’invasione dello scorso 24 febbraio. Di conseguenza è stata anche la prima città in cui la resistenza civile ha preso il posto della lotta armata. Da venti giorni gli abitanti di Cherson scendono in piazza per mostrare il loro dissenso davanti agli occupanti. \n', '\n', 'Il tuo browser non supporta il tag iframe\n', 'In alcuni casi i manifestanti sono diventati protagonisti di imprese esemplari, come la volta in cui un uomo è salito su un carro armato russo sventolando la bandiera ucraina oppure quando i manifestanti, a mani nude, hanno fatto arretrare mezzi militari russe. Già nella giornata di ieri 20 marzo, però, in alcune città dell’Ucraina meridionale, dove si sono svolte manifestazioni, c’è stata una percezione di un cambio di atteggiamento da parte degli occupanti russi verso i manifestanti. A Berdyansk alcuni manifestanti sono stati arrestati. A Cherson finora gli occupanti si erano limitati a sparare in aria per disperdere la folla.\n', 'Altre immagini da Cherson\n', 'Video Nexta e Olga Bibus']"
233,news-933809,"Ucraina, l’annuncio di Zelensky: «L’accordo con Mosca dovrà essere sottoposto a referendum»",https://www.open.online/2022/03/21/ucraina-zelensky-accordi-russia-referendum,2022-03-21 19:56:00,"['Ucraina, l’annuncio di Zelensky: «L’accordo con Mosca dovrà essere sottoposto a referendum»\n', '\n', 'La notizia è stata riportata dall’agenzia russa Tass\n', 'Il presidente ucraino Volodymyr Zelensky ha dichiarato che un eventuale accordo con la Russia dovrebbe essere sottoposto ad un referendum in Ucraina. A riportare la notizia è l’agenzia di stampa russa Tass. «I compromessi nei negoziati Ucraina-Russia saranno decisi con un referendum in Ucraina», ha detto. «In particolare, possono essere poste ai voti le garanzie di sicurezza e lo status dei territori temporaneamente occupati delle regioni di Donetsk e Luhansk e della Repubblica autonoma di Crimea». Nel corso della giornata, parlando del nuovo round di negoziati tenutisi nei giorni scorsi, Zelensky ha dichiarato che l’Ucraina «non può accettare alcun ultimatum dalla Russia», ribadendo che prima di cedere il Paese dovrà essere distrutto. Mosca – aveva aggiunto- voleva che l’Ucraina «consegnasse Kharkiv, Mariupol e Kiev, ma né la popolazione di quelle città e né io, come presidente, possiamo farlo». Ieri, domenica 20 marzo, il presidente ucraino è intervenuto con un discorso alla Knesset, il Parlamento israeliano, e domani parlerà in videocollegamento con la Camera ai parlamentari italiani. Per il consigliere di Zelensky, Alexander Rodnyansky, la Russia «non è seria» riguardo ai colloqui di pace: «I colloqui – ha detto – mirano a intrappolare l’Occidente nel pensare che ulteriori sanzioni non siano necessarie. Hanno usato questi colloqui come un modo per distrarre l’attenzione da ciò che sta accadendo sul campo di battaglia».']"
234,news-933733,Il pessimo tempismo di Fortnite: introdotti i carri armati nel videogioco. Ma assicura: «Raccogliamo fondi per l’Ucraina»,https://www.open.online/2022/03/21/fortnite-videogiochi-carri-armati-russia-ucraina,2022-03-21 19:10:00,"['Il pessimo tempismo di Fortnite: introdotti i carri armati nel videogioco. Ma assicura: «Raccogliamo fondi per l’Ucraina»\n', '\n', 'Dal 20 marzo al 3 aprile i proventi delle vendite in-game verrano destinati all’Ucraina: in 24 ore il fondo è già arrivato a 36 milioni di dollari\n', 'È chiaramente una coincidenza, ma il momento in cui è stata svelata ha lasciato sbigottito più di un giocatore. La nuova stagione di Fortnite ha spinto il gioco verso una serie di ambientazioni dai toni più militari. Sono stati introdotti i carri armati e nei trailer si possono vedere come molti dei nuovi personaggi e dei nuovi oggetti a disposizione siano ispirati a un’invasione di terra. La nuova stagione del gioco si chiama poi Resistance e a questo punto non è difficile cogliere qualche somiglianza con quello che sta succedendo in Ucraina. Fortnite è il gioiello più importante nella corona della casa di produzione Epic Games: nel 2020 aveva raggiunto la cifra record di 350 milioni di giocatori registrati contribuendo in buona parte al fatturato dell’azienda che punta a chiudere il 2022 con 658 milioni di dollari di ricavi. \n', 'La modalità di gioco che lo ha reso famoso è la Battle Royale: 100 giocatori approdano in una mappa di gioco dove devono combattere tutti contro tutti, vince l’ultimo che rimane. Come titolo, quindi, non è mai stato troppo pacifico, ma nel corso degli anni ha sempre cercato di tenere toni più leggeri rispetto ai già noti videogiochi di guerra. Le skin (i personaggi usati dai giocatori) riprendono spesso da fumetti, serie tv o campioni dello sport. Tra le tante collaborazioni in questi anni abbiamo visto il franchisee Marvel, la serie animata Rick e Morty e il calciatore Neymar Jr. Nel gioco non c’è sangue e una volta uccisi il proprio avatar non urla di dolore ma semplicemente viene fatto scomparire da una sonda che appare sopra la sua testa.\n', 'La raccolta fondi a favore dell’Ucraina\n', 'La scelta di calcare la mano sul tema della guerra in questa nuova stagione del gioco poteva anche non essere del tutto fuori luogo. Già in passato si erano visti veicoli militari come ad esempio gli aerei. In questo momento però è impossibile non pensare alle immagini che scorrono nei telegiornali di tutto il mondo. Forse anche per mettersi al riparo da ogni possibile critica, Epic Games ha annunciato una raccolta fondi per l’Ucraina che durerà per le prossime due settimane. Dal 20 marzo al 3 aprile tutti i proventi degli acquisti in game serviranno per acquistare aiuti umanitari: in 24 ore questo fondo è già arrivato alla cifra di 36 milioni di dollari.']"
235,news-933587,"Chi era Boris Romantschenko, sopravvissuto a quattro lager nazisti e ucciso in un attacco russo a Kharkiv",https://www.open.online/2022/03/21/ucraina-boris-romantschenko,2022-03-21 17:08:00,"['Chi era Boris Romantschenko, sopravvissuto a quattro lager nazisti e ucciso in un attacco russo a Kharkiv\n', '\n', 'Nel 1942 era stato imprigionato dai nazisti in quanto comunista sovietico. È morto in un incendio scoppiato a causa di un attacco dell’esercito russo\n', 'Dopo essere sopravvissuto all’Olocausto ed essere stato detenuto in quattro diversi campi di concentramento, Boris Romantschenko è morto venerdì in seguito a un incendio causato da un attacco russo nella sua palazzina a Kharkiv, seconda città dell’Ucraina. La notizia è stata diffusa oggi dal figlio e dalla nipote di Romantschenko ed è stata poi ripresa dalla Fondazione per la Memoria dei Campi di Concentramento di Buchenwald e Mittelbau-Dora. Boris aveva 96 anni, era nato il 20 gennaio 1926 a Bondari, nei pressi di Sumy. Era stato catturato nel 1942 dai nazisti in quanto comunista sovietico e deportato a Dortmund. Aveva cercato di fuggire ma fu catturato e trasferito nel campo di concentramento di Buchenwald nel gennaio 1943. Fu anche prigioniero a Peenemünde, Mittelbau-Dora e Bergen-Belsen, dove veniva costretto a prendere parte alla costruzione dei razzi V2 dell’esercito nazista. Nel 2015, durante l’anniversario della liberazione di Buchenwald aveva inserito nel suo discorso la frase «la nostra idea è costruire un nuovo mondo di pace e libertà», parte del giuramento dei sopravvissuti ai campi di concentramento. Il direttore della Fondazione per la Memoria dei Campi di Concentramento Jens-Christian Wagner si è detto addolorato per la perdita. Nella foto diffusa dalla Fondazione si vede Romantschenko indossare l’uniforme a righe com’era solito fare alle commemorazioni dell’Olocausto a cui spesso partecipava. L’uomo è ritratto di fronte all’ingresso del campo di Buchenwald, sotto la scritta «Jedem Das Seine» («A ciascuno il suo» in tedesco). Sul petto spicca il triangolo rosso, simbolo che veniva assegnato ai prigionieri politici non ebrei. \n', '1/2Wie wir von Angehörigen erfahren haben, wurde unser Freund Boris Romantschenko, der die KZs #Buchenwald, #Peenemünde, #Dora und #BergenBelsen überlebt hatte, am vergangenen Freitag bei einem Bombenangriff auf sein Wohnhaus in #Charkiw getötet. Wir sind zutiefst bestürzt. pic.twitter.com/SOMAdpQn35']"
236,news-933437,Bennett critica Zelensky: «Non si possono paragonare la guerra in Ucraina e l’Olocausto»,https://www.open.online/2022/03/21/ucraina-bennett-vs-zelensky-olocausto,2022-03-21 15:06:00,"['Bennett critica Zelensky: «Non si possono paragonare la guerra in Ucraina e l’Olocausto»\n', '\n', 'Il primo ministro israeliano ha poi commentato gli ultimi sviluppi sui negoziati, parlando di progressi ancora insufficienti\n', '«Non si può confrontare qualsiasi altra situazione con l’Olocausto»: così il primo ministro israeliano Naftali Bennett ha commentato il paragone del presidente ucraino Volodymyr Zelensky tra l’invasione russa e il genocidio nazista. Durante una conferenza organizzata dal sito di notizie Ynet e riportata dal quotidiano israeliano Haaretz, Bennett è intervenuto con toni decisi sulle parole del presidente ucraino. Durante un suo discorso in streaming ai legislatori israeliani, Zelensky aveva definito quello di Mosca «un linguaggio da soluzione finale», invitando ad ascoltare «le parole del Cremlino, simili alla terminologia utilizzata dai nazisti». Bennett ha detto di comprendere che Zelensky «è un leader che sta combattendo per la vita del suo Paese», sottolineando però dall’altro lato l’inadeguatezza dei suoi riferimenti all’Olocausto. «Personalmente credo che non si possa equiparare l’Olocausto a qualsiasi altra cosa», ha spiegato Bennett. «Nelle ultime settimane ci sono stati alcuni progressi tra le due parti» ha aggiunto il leader israeliano parlando dei negoziati, «ma le distanze su questioni di base sono ancora molto grandi». L’impegno secondo Bennett dovrebbe essere quello di «continuare insieme agli altri amici nel mondo a cercare di colmare le lacune per porre fine alla guerra», sottolineando come i progressi fatti negli ultimi giorni non siano sufficienti «per fermare lo spargimento di sangue».\n', 'L’attacco di Zelensky\n', 'Parlando con Israele poche ore fa Zelensky ha chiesto a Bennett di armare l’Ucraina e di aprire le porte ai profughi. «Sono sicuro che sentite il \u200b\u200bnostro dolore, ma mi potreste spiegare perché stiamo ancora chiamando il mondo intero, molti paesi e chiedendo aiuto? Ora vi chiediamo aiuto o almeno i visti», ha detto il presidente ucraino riferendosi ai limiti israeliani posti ai rifugiati ucraini. «Cos’è questo atteggiamento? Apatia? Calcoli? O la mediazione senza schierarsi? Vi lascio rispondere a questa domanda, ma voglio sottolineare che l’apatia uccide, i calcoli possono essere errati. Potete mediare tra i Paesi, ma non tra il bene e il male», ha affermato. ']"
237,news-930131,Dai tutorial ucraini per guidare un tank al copione per influencer russi: la guerra raccontata su TikTok – I video,https://www.open.online/2022/03/21/guerra-in-ucraina-tiktok-nuova-piattaforma-video,2022-03-21 13:18:00,"['Dai tutorial ucraini per guidare un tank al copione per influencer russi: la guerra raccontata su TikTok – I video\n', '\n', 'I contenuti con l’hashtag #Ukraine hanno raccolto 31 miliardi di visualizzazioni. I profii di semplici creator sono diventati quelli di inviati al fronte. E il mondo ha scoperto di avere una nuova piattaforma su cui conoscere l’attualità\n', 'Prima che cominciasse questa guerra, il profilo di Valeria era quello di una giovane fotografa. Quello di Federico Hu il profilo di un vlogger che pubblicava clip in cui proponeva baratti assurdi alle persone per strada. E la loro piattaforma di pubblicazione, TikTok, un luogo in cui non avrebbero mai trovato posto violenza, sangue e corpi devastati dalle bombe. Da quando i tank russi segnati con la Z sono entrati in Ucraina, anche i profili più leggeri si sono trasformati in fonti per seguire questo conflitto. Le live che di solito vengono usate dai creator per parlare con i loro follower sono diventate gli occhi di cronisti di guerra che hanno documentato i primi bombardamenti, lasciando gli utenti con il fiato sospeso tra esplosioni e sirene. In meno di una mese TikTok ha cambiato il modo in cui vediamo la guerra.\n', 'Valeria, l’occhio ironico della fotografia che viveva nel bunker\n', 'Valeria Shashenok – @Valerisssh su TikTok – è uno dei profili più seguiti tra i giovani ucraini che raccontano la propria quotidianità. All’inizio del conflitto si trovava in un bunker a Chernihiv, una città vicino ai confini con la Russia. Oggi, invece, si trova in Polonia, e la sua famiglia è divisa: il fratello è in Germania e i genitori nel rifugio antiaereo in Ucraina. La sua narrazione si discosta dal resto dei video presenti sulla piattaforma perché non racconta il conflitto con toni gravi ma preferisce seguire trend ironici in cui mostra la quotidianità di una città in guerra e le giornate passate in un bunker. In uno dei suoi video più visti racconta la tipica giornata all’interno di un bunker a ritmo della canzone italiana Che la luna di Louis Prima.\xa0\n', 'Questo trend è nato negli Stati Uniti tra gli italoamericani, si tratta di un format usato per raccontare le “Cose che non hanno senso” nelle case dei loro nonni di origini italiane. Giovani nipoti mostravano ai loro follower stanze piene di vasetti di salsa, collezioni si santini e cristalliere pieni di bicchieri mai usati. Cose che per altro in Italia hanno perfettamente senso. Valeria Shashenok l’ha utilizzato per raccontare le cose più strane dei bunker in cui si trovava.\xa0Un altro trend molto utilizzato dai giovani ucraini è la canzone Another Love di Tom Odell in cui viene mostrata – con tono malinconico – l’Ucraina prima e dopo la guerra.\xa0Visto il successo del suo brano, il cantante nei giorni scorsi ha organizzato un concerto alla stazione di Bucarest dedicato ai rifugiati. \n', '\n', 'Il tuo browser non supporta il tag iframe\n', 'TIKTOK | I video che utilizzano il trend “Cose che non hanno senso” \n', 'Panda Boi, il tik toker che è andato a prendere la fidanzata in Ucraina\n', 'Si chiama Federico Hu, ma su TikTok è noto come Panda Boi e vanta oltre dieci milioni di follower. Ha sempre fatto video ironici molto semplici in cui poneva domande divertenti a persone per strada. Con lo scoppio della guerra i suoi contenuti sono cambiati. Ha iniziato a diffondere video di supporto all’Ucraina e ha raccontato il suo viaggio verso Kharkiv in cui è andato a recuperare la propria fidanzata, Lyuda, di origini ucraine. La famiglia di Lyuda è originaria di Ternopil ma durante lo scoppio del conflitto si trovavano vicino a Kharkiv. La sua ragazza, durante la guerra, gli ha fatto sapere che sarebbe potuta arrivare al confine con la Polonia, ma che in quei giorni sarebbe andata via l’elettricità e internet. Così ha deciso di inviare a Federico l’indirizzo e il numero di telefono di chi l’avrebbe portata in Polonia. Panda Boi ha deciso di partire verso Varsavia.\n', '\n', 'Il tuo browser non supporta il tag iframe\n', 'Il primo confine che ha attraversato è stato quello svizzero, poi è arrivato in Austria e quindi in Germania.\xa0Mentre si trovava a Dresda ha saputo che il passaggio che avrebbe portato la sua ragazza in Polonia non era più disponibile. Nonostante la stanchezza dovuta al viaggio e alla frustrazione emotiva, ha deciso di ripartire verso il confine con l’Ucraina. «Arrivato al confine tra Polonia e Ucraina mi sono trovato di fronte a molti furgoni, presumo ci fossero profughi ucraini. Ho fatto una coda molto lunga per passare il confine ed entrare nel Paese», ha raccontato Panda Boi a Open. E dopo una nuova attesa, è riuscito a incontrare di nuovo la sua ragazza: «Lì sono riuscito a mettermi in contatto con il signore del furgone che avrebbe dovuto portare la mia ragazza e, dopo aver atteso altre 8 ore, ci siamo trovati in una stazione di rifornimento. Ho visto scendere la mia ragazza e ci siamo abbracciati».\n', 'Panda Boi inizialmente non aveva pianificato di girare alcun video, ma poi ha deciso che avrebbe voluto lanciare il messaggio che l’Ucraina ha bisogno d’aiuto. Molti utenti l’hanno accusato di strumentalizzare la vicenda, di fare video fake e di monetizzare su una situazione così grave, ma la maggior parte dei feedback è stata positiva. «Ciò che rende unico TikTok – ha commentato – è che si possono avere video da tutto il mondo. Su altre piattaforme, invece, i contenuti sono più localizzati al Paese in cui sei. Su TikTok si hanno notizie e creator da tutto il mondo».\n', 'Tank russi, su TikTok le istruzioni per usare i mezzi rubati\n', 'Il conflitto Russia-Ucraina è il primo in cui le persone coinvolte nella guerra hanno iniziato a proporre sui social una formazione all’utilizzo degli strumenti bellici.\xa0Una tipologia di video che si è diffuso è la spiegazione di come utilizzare i tank, molto spesso rubati ai russi. Come ogni social, anche TikTok è a rischio disinformazione, e molti dei video girati sono adattamenti di video passati o tratti da film.\xa0Ma molti altri sono reali e vengono girati direttamente dai civili ucraini. Tra i video ci sono giovani che fanno vedere oggetti di guerra trovati o rubati ai soldati russi oppure video tutorial in cui insegnano ad utilizzare i carri armati russi. \n', '\n', 'Il tuo browser non supporta il tag iframe\n', 'La propaganda, le strategie di Russia, Stati Uniti e Ucraina\n', 'L’importanza che TikTok ha assunto come piattaforma d’informazione sulla guerra in Ucraina ha sollevato l’attenzione anche dei governi coinvolti in questo conflitto. Tutti in questo momento hanno interesse a monitorare e controllare quali e quante informazioni circolano sul social network. Nello specifico, TikTok è diventata l’arena in cui si sfidano le propagande di tre Paesi: Russia, Ucraina, e Stati Uniti.\n', 'Uno dei Paesi che più sta cercando di influenzare il flusso di notizie che circolano su TikTok è la Russia. Un’ inchiesta di Vice ha rivelato l’esistenza di un gruppo Telegram, ora chiuso, dove agli influencer russi veniva comunicato un copione: cosa dire nei loro video, dove, quando e come farlo. In cambio, i Tiktoker ricevevano un compenso fino anche a 20 mila rubli (circa 180 euro). La fonte del denaro rimane tutt’ora anonima. Sul gruppo venivano concordati anche la traccia musicale da usare, le emoji, e la descrizione del video. È degno di nota che questo accada in concomitanza con la decisione di TikTok di etichettare quali profili della piattaforma sono controllati dal Cremlino. L’uniformità dei post non è passata inosservata. La fotografa ucraina Christina Magonova ha postato un video sul suo profilo Instagram che raccoglie diversi Tikotker che leggono lo stesso script. Il testo comune diffonde un messaggio tipico della narrazione russa del conflitto: prima dell’invasione russa gli ucraini stavano portando avanti un genocidio nei confronti della minoranza russofona del paese.\n', 'A post shared by Photographer Lisbon (@magonovaa_)\n', 'Un altro trend sullo stesso filone spinto dalla propaganda russa vede i creator usare l’effetto specchio accompagnato dalla canzone Brother for brother. Lo schermo è così diviso tra Russia e Donbass, e le due copie del Tiktoker di turno si ammiccano a vicenda mentre il cantante intona un emblematico «We do not abandon our own». Di nuovo, questi video rinforzano la narrativa che l’invasione russa dell’Ucraina sia avvenuta per salvare gli abitanti del Donbass da un presunto genocidio.\n', '\n', 'Il tuo browser non supporta il tag iframe\n', 'Dal 17 marzo gran parte del contenuto internazionali non è più visibile sulla versione russa di TikTok e agli utenti russi non è più consentito pubblicare nuovi video sulla piattaforma o aprire dirette. Lo abbiamo verificato direttamente attraverso una vpn che ci ha permesso di guardare i diversi profili TikTok come se fossimo localizzati in Russia. I contenuti dei profili più importanti, come quello di Charlie D’Amelio, e quelli dei media che si occupano di informazione sono completamente schermati. \n', 'Stati Uniti: la riunione con i tiktoker\n', 'La Russia non è l’unica a cercare di influenzare l’opinione pubblica tramite TikTok. Il 10 marzo il governo degli Stati Uniti ha organizzato un incontro tra alcuni dei creator più influenti della piattaforma e l’addetta stampa della Casa Bianca Jen Psaki. Alla riunione hanno partecipato anche membri del Consiglio di Sicurezza Nazionale. «Riconosciamo che questo TikTok è un canale diretto attraverso il quale il pubblico americano viene a sapere delle ultime notizie», ha detto il direttore della strategia digitale della Casa Bianca Rob Flaherty durante l’incontro, «perciò volevamo assicurarci che voi tiktoker abbiate informazioni aggiornate che provengono da fonti autorevoli».\n', 'Tra i quelli che hanno partecipato all’incontro ci sono creator che si dedicano esclusivamente all’informazione, come Aaron Parnas, giornalista freelance ventiduenne con 1,2 milioni follower e Kahlil Greene (550 mila follower), che si occupa di storia e politica con un taglio specifico per la Gen Z. Ma erano presenti anche tiktoker che hanno iniziato a occuparsi del conflitto in Ucraina letteralmente tra un balletto e l’altro senza esperienze pregresse nella diffusione di notizie, come Ellie Zeiler (10,5 milioni di follower), e che potrebbero rischiare di diffondere involontariamente notizie false.\n', 'Ucraina: l’ ammirazione incondizionata per Zelensky\n', 'Al momento non c’è evidenza che l’Ucraina stia cercando di influenzare le notizie che circolano su TikTok. È però innegabile che la figura del presidente ucraino Volodymyr Zelensky goda sui profili ucraini di profonda ammirazione, tanto che spopolano i video in cui viene definito un “eroe”. Al contrario Vladimir Putin, come prevedibile, viene mostrato con un dittatore perfido e spesso nei video dei bombardamenti si possono leggere frasi come «Grazie Putin per aver liberato l’Ucraina». La situazione si ribalta, ma solo in parte, se gli stessi termini di ricerca vengono inseriti su TikTok dopo essersi localizzati in Russia con una VPN. Putin continua a non godere di particolare stima, ma Zelensky passa dall’essere per lo più idolatrato all’essere preso in giro. Il presidente russo viene anche preso in giro con il trend Fight me Putin: gli utenti postano video in cui dimostrano comicamente la loro presunta forza con azioni come, ad esempio, separare due pezzi di lego, disegnare una parentesi graffa o salire le scale al buio, per poi lanciare la sfida provocatoria al leader del Cremlino nella descrizione del video. \n', '\n', 'Il tuo browser non supporta il tag iframe\n', 'Come TikTok ha cambiato le sue regole per la guerra\n', 'Il paragone più semplice è quello con gli attacchi dei talebani in Afghanistan. Lo scorso agosto mentre le milizie dei fondamentalisti islamici riprendevano il Paese il numero di video pubblicati su TikTok per documentare questo conflitto era quasi inconsistente. Da una parte la popolazione coinvolta non aveva il livello di digitalizzazione e familiarità con la piattaforma che c’è in Ucraina, dall’altra però le linee guida di TikTok, ereditate dalle policy con cui è nato in Cina, erano più strette e bastava anche solo un video in cui si riprendevano delle armi per indispettire l’algoritmo. La popolarità del mezzo per raccontare il conflitto in Ucraina è esplosa. L’hashtag #Ukraine ha raccolto contenuti che hanno raccolto un totale di 31 miliardi di visualizzazioni, il più visto è un video con i primi bombardamenti su Kiev che ha 9,4 milioni di like, oltre 200 mila condivisioni e 137 mila commenti.\n', 'Tutto questa diffusione ha portato TikTok a cambiare le regole sui suoi contenuti. Oltre ad aver bloccato i nuovi video e la possibilità di fare live in Russia ha scelto anche di cominciare a lavorare sui media di Stato. L’obiettivo è quello di identificare i contenuti che vengono sovvenzionati da un governo, per avvisare subito gli utenti e permettere loro di capire che tipo di informazione stanno fruendo. Nel comunicato diffuso dall’azienda non si parla direttamente di Russia ma è chiaro che questa decisione segua la stessa linea di altre piattaforme. Twitter ad esempio ha deciso che indicherà con un bollino tutti i contenuti sponsorizzati direttamente dal Cremlino. Una scelta di campo chiara e non scontata, visto che al momento TikTok è l’unica piattaforma per contenuti diffusa in tutto il mondo a non arrivare dalla West Coast degli Stati Uniti.']"
238,news-933195,«Le navi russe sparano sulle case di Odessa»: le immagini delle abitazioni distrutte – Foto e video,https://www.open.online/2022/03/21/ucraina-odessa-navi-russe-bombardamenti-foto-video,2022-03-21 12:31:00,"['«Le navi russe sparano sulle case di Odessa»: le immagini delle abitazioni distrutte – Foto e video\n', '\n', 'Navi da guerra hanno aperto il fuoco «in modo indiscriminato», secondo l’amministrazione militare regionale\n', 'Si intensifica l’offensiva dell’esercito russo su Odessa. Navi da guerra hanno fatto incursione aprendo il fuoco «in modo indiscriminato», secondo quanto riferito su Telegram dal portavoce del quartier generale operativo dell’amministrazione militare regionale di Odessa\xa0Serhiy Bratchuk. Le forze armate ucraine avrebbero risposto al fuoco. Bratchuk ha detto che i russi hanno bombardato alcuni edifici residenziali alla periferia di Odessa, il primo attacco di questo tipo al porto del Mar Nero. Molti edifici sono stati distrutti.\n', '«Questi sono edifici residenziali dove vivono civili», ha affermato il sindaco Gennadiy Trukhanov. Secondo quanto riportato dal Kyiv Independent le autorità di Odessa hanno riferito che ci sono 2 persone ferite. Le immagini satellitari hanno registrato 14 navi della flotta russa avanzare verso Odessa, tra cui una nave da sbarco di 120 metri Pyotr Morgunov.']"
239,news-933105,Zelensky fa ascoltare il suono delle sirene quando arrivano gli aerei russi – Il video,https://www.open.online/2022/03/21/guerra-ucraina-russia-zelensky-sirene-video,2022-03-21 10:34:00,"['Zelensky fa ascoltare il suono delle sirene quando arrivano gli aerei russi – Il video\n', '\n', '«Non spaventatevi: vi faccio sentire quello che sentono i miei concittadini da 25 giorni»\n', 'Il presidente ucraino Volodimir Zelensky ha postato un video su Facebook in cui fa ascoltare per 20 secondi il suono delle sirene che da 25 giorni si sentono in Ucraina a causa dell’attacco russo al Paese. «Ora non spaventatemi ma vi faccio sentire ciò che sentono gli ucraini da 25 giorni», ha detto presentando il suono delle sirene. E poi: «L’avete sentita per soli 20 secondi, mentre noi la sentiamo da giorni, da settimane – ha aggiunto – I nostri cittadini appena la sentono portano gli anziani e bambini nei rifugi, nelle cantine per salvarsi, per sopravvivere alle bombe russe. Con il suono di queste sirene gli ucraini convivono, lavorano, salvano le vite, cercano di dormire, partoriscono bambini, muoiono. migliaia di persone sono morte a causa di questa guerra russa contro l’Ucraina. Vi prego di commemorare con un minuto di silenzio ogni persona morta per la nostra libertà». Il presidente ucraino ha poi aggiunto che i russi vogliono arrivare fino a Berlino: «Stiamo combattendo per la nostra salvezza contro uno dei più numerosi eserciti del mondo, contro razzi, bombe, artiglieria, aerei e elicotteri sui quali i russi già scrivono ‘A Berlino‘ perché vogliono andare oltre l’Ucraina. Vogliono andare ovunque e venire da voi». E quindi: «Noi combattiamo contro gli occupanti che uccidono i rifugiati per strada, che uccidono i civili, che creano la fame per tante città e bruciano interi quartieri residenziali. In queste tre settimane di guerra sono morti 115 bambini. Questa è la guerra più terribile in Europa dai tempi della Seconda Guerra Mondiale».']"
240,news-932841,Morte di un matematico ucraino: Konstantin Olmezov si è tolto la vita dopo aver tentato la fuga dalla Russia,https://www.open.online/2022/03/21/guerra-russia-ucraina-konstantin-olmezov-matematico-morte,2022-03-21 08:54:00,"['Morte di un matematico ucraino: Konstantin Olmezov si è tolto la vita dopo aver tentato la fuga dalla Russia\n', '\n', 'Il 26 febbraio fu fermato mentre scappava. Arrestato, è stato in prigione per 15 giorni. Ieri un nuovo tentativo, poi il biglietto di addio. L’avvocato: «Per lui la mancanza di libertà era peggio della morte»\n', 'Si è suicidato dopo il secondo arresto, mentre tentava di lasciare la Russia. Konstantin Olmezov, classe 1995, matematico di origine Ucraina, ha posto così fine alla sua esistenza. Vicino al suo corpo, un biglietto di addio: «Non posso più sopportare gli orrori di quello che sta succedendo». Prima di questo, c’era stato un altro tentativo di lasciare la Russia. Era il 26 febbraio scorso, due giorni dopo l’inizio dell’offensiva russa in Ucraina. Fermato mentre scappava, è stato arrestato e imprigionato per quindici giorni. A divulgare la notizia via Twitter, l’associazione Ukrainian Mathematicians. Il fatto risale alla giornata di ieri, domenica 20 marzo, come raccontato dall’avvocato russo Dmitry Zakhvatov che ha anche fornito il dettaglio del messaggio di addio alla testata Ukrinform. «Ho ricevuto un rapporto in cui si dice che questa mattina (ieri ndr) Konstantin Olmezov si è suicidato, lasciando un biglietto di addio dove ha scritto che si è ucciso perché non poteva sopportare gli orrori di quello che sta succedendo. Un matematico talentuoso e promettente». \n', 'L’avvocato ha provato a spiegare il punto di vista del matematico dicendo che, nella sua opinione, la mancanza di libertà era peggio della morte. Sempre su Twitter, grazie all’associazione Ukrainian Mathematicians, si trovano dei dettagli sulla biografia del giovane matematico. Konstantin Olmezov aveva studiato all’università Nazionale di Donetsk che fu costretto a lasciare a causa della guerra e proseguì poi i suoi studi al Mipt (Moscow Institute of Physics and Technology), in Russia. Stando a quanto si apprende, il giovane matematico era anche un poeta. Lui stesso aveva composto molti versi nonostante la sua giovane vita.']"
241,news-932801,L’ideologo di Putin: «Quella in Ucraina è una guerra alle élite mondiali. L’Occidente moderno è l’Anticristo»,https://www.open.online/2022/03/21/guerra-russia-ucraina-alexandr-dugin-putin,2022-03-21 07:18:00,"['L’ideologo di Putin: «Quella in Ucraina è una guerra alle élite mondiali. L’Occidente moderno è l’Anticristo»\n', '\n', 'Alexandr Dugin intervistato da La Verità: «C’era un piano diabolico dei globalisti per minare la Russia»\n', 'Aleksandr Dugin, filosofo e politologo considerato l’ideologo di Vladimir Putin, rilascia oggi un’intervista a La Verità per spiegare che quella della Russia in Ucraina è una guerra alle oligarchie mondiali, che il presidente russo sta combattendo i promotori del Grande Reset e che oggi l’Occidente moderno è il mondo dell’Anticristo. « L’operazione militare speciale è diretta non solo contro il nazismo (la denazificazione – assieme alla smilitarizzazione – è il suo obiettivo principale), ma ancor più contro il liberalismo e il globalismo», sostiene Dugin. «Dopo tutto, sono stati i liberali occidentali a rendere possibile il nazismo ucraino, a sostenerlo, ad armarlo e a metterlo contro la Russia – come nuovo polo di un mondo multipolare». \n', 'Secondo il filologo «il piano diabolico dei globalisti era quello di minare la Russia nella zona più dolorosa, di mettere gli stessi slavi orientali (cioè, di fatto, gli stessi russi) contro di essa, e persino gli ortodossi. Per fare questo, gli ucraini dovevano essere collocati all’interno della matrice globalista, per ottenere il controllo sulla coscienza della società con l’aiuto della propaganda informativa, delle reti sociali e di una gigantesca operazione di controllo della psiche e della coscienza, di cui milioni di ucraini sono stati vittime negli ultimi decenni». \n', 'Dugin è promotore del “Grande Risveglio” in opposizione al “Grande Reset”: «Ho scritto un intero libro su questo. Il Grande Reset è un piano dei globalisti per riconquistare il terreno perso negli ultimi decenni. Vogliono affrontare il populismo, la crescente sovranità di Russia e Cina, e ottenere il completo controllo dell’ideologia liberale sull’umanità. Il Grande Risveglio è qualcosa di esattamente opposto. È la realizzazione dell’umanità. Le élite globali di Biden, Klaus Schwab, Bill Gates, Bernard-Henri Levy oggi rappresentano una setta totalitaria, un regime dittatoriale che cerca di stabilire un controllo totale non solo sui corpi delle persone, ma sulle loro menti, le loro immaginazioni, i loro sogni. Ci sono solo due partiti nel mondo oggi: il Partito del Grande Reset e il Partito del Grande Risveglio».']"
242,news-932785,Anonymous hackera Vkcontakte e invia ai russi informazioni sulla guerra in Ucraina,https://www.open.online/2022/03/21/guerra-ucraina-anoymous-vkontakte,2022-03-21 05:55:00,"['Anonymous hackera Vkcontakte e invia ai russi informazioni sulla guerra in Ucraina\n', '\n', 'Il social media russo invaso dai messaggi di Anon \n', 'Il social media russo Vkontakte (Vk) è stato hackerato da Anonymous. Alcuni utenti lo hanno utilizzato per inviare informazioni sulla guerra della Russia contro l’Ucraina. E per raccontare le difficoltà dell’esercito di Mosca e i bombardamenti delle infrastrutture civili. Dall’account ufficiale del social network sono partiti messaggi come: «L’esercito russo ha distrutto molte città pacifiche e infrastrutture civili. Decine di migliaia di civili sono rimasti feriti e più di 5.000, di cui 100 bambini, sono morti», «Nessuno dei compiti stabiliti dall’esercito russo è stato adempiuto: centinaia di unità di equipaggiamento sono state distrutte, decine di migliaia di soldati sono stati feriti, 560 sono stati fatti prigionieri e più di 11mila sono morti in Ucraina».']"
243,news-932781,L’avvocato che si occupa dei volontari stranieri che combattono contro i russi in Ucraina: «Non siamo foreign fighters»,https://www.open.online/2022/03/21/guerra-ucraina-volontari-stranieri-foreign-fighters,2022-03-21 05:42:00,"['L’avvocato che si occupa dei volontari stranieri che combattono contro i russi in Ucraina: «Non siamo foreign fighters»\n', '\n', 'Damien Magrou si è arruolato all’inizio della guerra. Tra i legionari anche italiani \n', 'Damien Magrou, caporale dell’esercito ucraino, nella vita di tutti i giorni fa l’avvocato ed è di nazionalità franco-norvegese. Il suo compito è occuparsi dei volontari stranieri che si sono arruolati per combattere la Russia. E oggi in un’intervista al Corriere della Sera parla della legione straniera di Kiev: «Vorrei chiarirlo. Non siamo foreign fighters. Quell’espressione richiama alla memoria Isis. La legione internazionale ucraina è parte dell’esercito ufficiale di Kiev. Non siamo una milizia. Siamo un reparto ufficiale, un’unità di combattimento. Su entrambi i fronti esistono gruppi che non sono integrati nei ranghi: non è il nostro caso». Magrou non conferma il numero di ventimila uomini arrivati dall’estero per combattere dato nei giorni scorsi dall’esercito ucraino. Ma qualcosa la dice lo stesso: «L’ultima volta che ho controllato due giorni fa avevamo 52 nazionalità, ne sono arrivati anche dalla Corea del Sud. I più numerosi sono i britannici e gli statunitensi. Ma arrivano anche dagli Stati baltici e dall’Europa del Nord: molti in proporzione, considerata la popolazione totale. E tanti dal Canada». \n', 'Ma anche dall’Italia: «Abbiamo alcuni italiani. Non ho in mente l’intero elenco. Ma non stiamo parlando di uno dei gruppi più grandi. Il più numeroso dall’Europa, dopo i britannici, è composto dai francesi, dai tedeschi e dai portoghesi». E infine spiega i compiti dei legionari: «Parto da me. Non ho esperienze né in campo umanitario né militare, ma sono entrato nella legione in una fase iniziale. Ora cerchiamo solo profili che abbiano già un addestramento militare, che siano stati sul campo di battaglia, che abbiano già servito in zone di guerra: vengono assegnati al fronte, integrati con i comandi locali e impiegati a seconda delle necessità. Non ci serve chi non ha esperienza: non facciamo molto addestramento. Poi ci sono profili come il mio, che agiscono dietro le quinte per supportare». ']"
244,news-932769,«Ho seppellito i miei due figli e mia moglie uccisi dai russi. Mi arruolerò nell’esercito per vendicarli»,https://www.open.online/2022/03/21/guerra-ucraina-serhiy-perebynis-tetyana-alisa-mykyta,2022-03-21 05:12:00,"['«Ho seppellito i miei due figli e mia moglie uccisi dai russi. Mi arruolerò nell’esercito per vendicarli»\n', '\n', 'Serhiy Perebynis è il vedovo di Tetuana e il padre di Alisa e Mykyta, ritratte nello scatto diventato famoso che le immortalava a Irpin \n', 'Serhiy Perebynis è il vedovo di Tetyana e il padre di Alisa e Mykyta, morte a Irpin durante un bombardamento dei russi. Lo scatto che ritraeva i loro corpi senza vita, fatto da Lynsey Addario, è finito sulle copertine dei giornali di tutto il mondo per raccontare la guerra in Ucraina. Repubblica oggi raccoglie il racconto di Serhiy, che il 6 marzo scorso ha scoperto proprio vedendo quella foto su Twitter che la sua famiglia era stata distrutta dalla guerra: «Stavo fumando una sigaretta sul balcone dell’appartamento di mia madre a Donetsk, osservavo le bombe cadere sulla città. Le avevo portato il respiratore per l’ossigeno perché aveva il Covid. ConTetiana avevamo studiato nel dettaglio il piano di evacuazione da Irpin e seguivo i suoi spostamenti su Google, con la condivisione della posizione. C’era poco campo, la T di Tetiena, sullo schermo, appariva e spariva. È ricomparsa sull’Ospedale N.7. Non capivo. Poi ho letto un tweet e ho visto quella foto. Ho urlato con tutto il fiato che avevo in gola. Da lì in poi, un unico pensiero: vederli un’ultima volta, dargli una sepoltura degna. Però Donetsk è nel Donbass filorusso, nessuno può entrare in Ucraina ora che i check-point sono ridotti in polvere».\n', 'Serhyi Perebynis racconta che da Rostov si è spostato fino a Mosca in autobus, da lì è andato prima a Kalinigrad e in Polonia e poi ancora a Leopoli e a Kiev. «Sono stato per tre giorni all’obitorio N°1, quello centrale, c’erano troppi cadaveri provenienti da Irpin e Bucha, bisognava mettersi in fila. Ho chiesto ai volontari di portarmi da mia moglie per sbloccare il suo iPhone. Contiene le foto della mia famiglia, le volevo. Ho preso il pollice freddo di Tetiana e l’ho appoggiato sullo schermo, però non si è sbloccato, funziona solo con le persone vive. Dopo un po’ mi hanno consegnato tre bare. Ho vestito Mykyta e Alisa, ho vestito la mia Tetiana, li ho sepolti nel cimitero di un villaggio a sud della capitale». I suoi due cani Keks e Benz? «Sono in un cimitero per animali». Oggi, rivela, gli hanno chiesto di entrare nelle forze di difesa territoriali per tornare a Irpin e sparare ai russi: «Ho un fucile che è rimasto a casa mia. Sì, è il desiderio di vendetta a spingermi. E la voglia di proteggere la mia patria. Sono già scappato dal Donbass nel 2014. Non saremo noi ad andarcene questa volta». ']"
245,news-932763,Le immagini della granata che colpisce il centro commerciale di Kiev – Il video,https://www.open.online/2022/03/21/guerra-ucraina-granata-centro-commerciale-kiev-video,2022-03-21 04:44:00,"['Le immagini della granata che colpisce il centro commerciale di Kiev – Il video\n', '\n', 'Secondo le prime informazioni il centro commerciale si trovava nel quartiere di Podil. Un totale di 63 vigili del fuoco e 11 unità hanno lavorato per estinguere le fiamme\n', 'Il sito Nexta ha pubblicato su Twitter le immagini di una telecamera di sorveglianza che mostrano il centro commerciale “Retroville” di Kiev colpito da una granata. Secondo le prime informazioni il centro commerciale si trovava nel quartiere di Podil. Un totale di 63 vigili del fuoco e 11 unità hanno lavorato per estinguere le fiamme che avevano raggiunto il terzo e il quarto piano del centro commerciale, oltre che un parcheggio adiacente.']"
246,news-932757,Zelensky: «I russi continuano a cercare nazisti immaginari in Ucraina» – Il video,https://www.open.online/2022/03/21/guerra-ucraina-zelensky-nazisti-immaginari-video,2022-03-21 04:31:00,"['Zelensky: «I russi continuano a cercare nazisti immaginari in Ucraina» – Il video\n', '\n', 'Il presidente: «Ma i nostri soldati li aiuteranno a ritrovare la via di casa»\n', 'In un nuovo video pubblicato su Facebook il presidente dell’Ucraina Volodymyr Zelensky è andato all’attacco della propaganda russa: «Sono già passato 25 giorni da quando l’esercito russo ha cominciato a cercare invano di trovare “nazisti” immaginari dai quali avrebbe voluto difendere il nostro popolo. Così come cercano invano di trovare ucraini che li accolgano con dei fiori. E, soprattutto, l’esercito russo non riesce a trovare la strada di casa. Ecco perché i nostri soldati li aiutano nel cammino verso il giudizio di Dio», ha scritto. Nel video Zelensky ha parlato del ruolo di Israele nella ricerca della pace in Ucraina: «Il primo ministro israeliano, Naftali Bennett, sta cercando di trovare un modo per negoziare con la Russia e noi gli siamo grati. Per tutti i suoi sforzi, in modo che prima o poi si possa iniziare la discussione con la Russia. Forse a Gerusalemme. Questo è il posto giusto per trovare la pace. Se è possibile». ']"
247,news-930779,"Russia-Ucraina, domani riprendono i colloqui. A Mariupol bombardata una scuola. Le parlamentari ucraine: «Donne stuprate e impiccate da soldati russi»",https://www.open.online/2022/03/20/guerra-ucraina-20-marzo,2022-03-20 23:59:00,"['Russia-Ucraina, domani riprendono i colloqui. A Mariupol bombardata una scuola. Le parlamentari ucraine: «Donne stuprate e impiccate da soldati russi»\n', '\n', 'Dalle prime ore di oggi suonano le sirene anti-aereo in buona parte dell’Ucraina. Il bilancio di Mosca degli attacchi durante la notta conta 64 obiettivi militari colpiti. Riprendono i corridoi umanitari\n', 'Al venticinquesimo giorno di combattimenti in Ucraina prosegue l’assedio di Mariupol, punto strategico sul Mare di Azov, dove ogni tentativo di salvare le persone rimaste sotto le macerie del teatro distrutto sarebbe fallito. Secondo fonti ucraine, i civili bloccati sarebbero centinaia. Dalla Bielorussia, intanto, arriva un gesto clamoroso dei lavoratori delle ferrovie di Minsk. Dal pomeriggio di sabato 19 marzo i collegamenti ferroviari tra Bielorussia e Ucraina si sono interrotti dopo la ribellione dei lavoratori bielorussi. Lo stop danneggia principalmente l’esercito russo, che cercava di sfruttare la linea ferroviaria per i propri rifornimenti.\n', '00.45 – Kiev dice no all’ultimatum di Mosca sulla resa di Mariupol’\n', 'Nessuna resa a Mariupol’. La vicepremier Iryna Vereshchuk ha risposto all’ultimatum della Russia sostenendo che «la resa non è\xa0un’opzione». L’Ucraina «chiede che le forze russe consentano immediatamente un passaggio sicuro» alla popolazione civile. A riportare la notizia è The Kyiv Independent. Nelle scorse ore, il ministero della Difesa russo sosteneva che avrebbe stabilito un corridoio umanitario solo se Mariupol’ si fosse arresa. Al contempo, il presidente del Centro di Controllo di Difesa Nazionale Russo, Mizintsev aveva lanciato l’ultimatum all’Ucraina, con scadenza fissata alle 5 del mattino (ora locale, 3 del mattino in Italia, di lunedì 21 marzo, ndr), chiedendo la resa della città: «Le autorità di Mariupol ora hanno l’opportunità di fare una scelta e mettersi dalla parte della popolazione, in caso contrario il tribunale militare che li attende è solo il minimo di quel che meritano per i loro terribili crimini che la Russia sta documentando con molta cura». \n', '23.50 – Kiev, bombe su abitazioni e su un centro commerciale: un morto\n', 'Una persona è morta durante un bombardamento che ha colpito il quartiere residenziale di Podilskyi, a Kiev. Lo ha scritto su Telegram il sindaco della capitale ucraina, Vitali Klitschko. «Secondo le informazioni che abbiamo al momento, diverse case e uno dei centri commerciali sono stati colpiti. I soccorritori, i paramedici e la polizia sono già sul posto», ha comunicato il primo cittadino di Kiev. «L’esplosione è stata incredibilmente forte, l’onda ha fatto saltare le finestre delle case vicine», raccontano alcuni residenti del quartiere Podilskyi. \n', '\n', 'Il tuo browser non supporta il tag iframe\n', '21.30 – L’ultimatum di Mosca per la resa di Mariupol‘\n', 'Il ministero della Difesa russo ha lanciato un ultimatum per la resa di Mariupol’. Il colonnello generale russo Mikhail Mizintsev ha riferito che «tutte le formazioni militari ucraine e i mercenari stranieri, senza eccezioni, senza armi e munizioni, devono uscire utilizzando il percorso concordato con l’Ucraina tutte le unità armate dell’Ucraina devono lasciare Mariupol’ dalle 9:00 alle 11:00 (ora locale) di lunedì 21 marzo», secondo quanto riportato dall’agenzia russa Tass, assicurando che «per chi deciderà di deporre le armi è garantito un passaggio sicuro per essere condotto fuori dalla città». «Le autorità di Mariupol ora hanno l’opportunità di fare una scelta e passare dalla parte del popolo – ha proseguito Mizintsev -, in caso contrario il tribunale militare che li attende è solo il minimo di quel che meritano per i loro terribili crimini che la Russia sta documentando con molta attenzione». Quest’oggi, Russia e Ucraina hanno raggiunto un accordo sulla rotta di un corridoio umanitario per evacuare i cittadini di Mariupol’ nelle aree controllate dall’esercito ucraino. A riferirlo è stato il ministero della Difesa russo, secondo il quale il corridoio può iniziare a funzionare già dalle 8 (ora italiana) di domani. La presa di Mariupol’ costituirebbe l’apertura di un corridoio verso le regioni separatiste del Donbass. \n', '21.00 – L’Ucraina avverte soldati bielorussi:\xa0«Chi attraversa il confine verrà abbattuto»\n', '«Se un soldato bielorusso attraverserà il confine con l’Ucraina verrà abbattuto». Questo l’avvertimento del segretario del Consiglio di sicurezza ucraino, Oleksiy Danilov secondo quanto riferisce Ukrainska Pravda, sottolineando che il popolo bielorusso «sicuramente non ne ha bisogno. Solo Putin ne ha bisogno. Il presidente della Federazione Russa costringe Alexander Lukashenko a prendere una decisione sull’invasione dell’esercito bielorusso, ma capisce che questo sarà un collasso per la Bielorussia».\xa0\n', '20.00 – «Distrutte 44 chiese e altri edifici religiosi»\n', '«È con tristezza che oggi affermiamo che questa guerra criminale sta distruggendo i santuari dell’Ucraina. In questi 25 giorni sono state distrutte circa 44 chiese e altri edifici religiosi. Stranamente, la maggior parte di queste chiese oggi appartiene alla Chiesa ortodossa ucraina del Patriarcato di Mosca». A dirlo è l’arcivescovo maggiore di Kiev, mons. Sviatoslav Shevchuk, capo della Chiesa greco-cattolica ucraina, in un videomessaggio. «Oggi – continua – voglio ringraziare tutti coloro che, ancora una volta, sostengono la nostra gente. Ringrazio Sua Santità, il Santo Padre, che ha visitato personalmente i bambini ucraini giunti a Roma per le cure presso l’Ospedale Bambino Gesù».\n', '19.30 – I russi continuano ad avanzare\n', 'Non arrivano buone notizie dall’Ucraina dove le truppe russe stanno completando la sconfitta del battaglione del Donbass avanzando di altri 12 km. A riferirlo è il portavoce del ministero della Difesa russo Igor Konashenkov. «Le unità dell’esercito russo stanno completando la sconfitta del battaglione nazionalista del Donbass. Durante la giornata le truppe russe avanzano di 12 km per raggiungere Nikolskoye e, insieme alle unità della Repubblica Popolare di Donetsk, hanno bloccato l’insediamento di Sladkoye da tre lati», ha dichiarato.\n', '19.14 – Critiche a Zelensky in Israele: ha paragonato la guerra in Ucraina alla Shoah\n', 'Alcuni deputati israeliani non hanno gradito il discorso di Zelensky che, oggi 20 marzo, ha parlato al Parlamento d’Israele invitando il loro Paese a intervenire più decisamente, ad esempio inviando armi. Poi ha paragonato quello che sta accadendo dal 24 febbraio in Ucraina alla Shoah. «Ammiro Zelensky e sostengo il popolo ucraino – ha scritto su Twitter il ministro delle comunicazioni Yoaz Hendel – con il cuore e con i fatti ma la terribile storia della Shoah non può essere riscritta». «La guerra è tremenda – ha aggiunto -ma le comparazioni con gli orrori della Shoah e la soluzione finale è oltraggioso». Altri ministri avrebbero definito il paragone «oltraggioso». «Anche i russi parlano adesso di “soluzione finale”, esattamente come accadde con gli ebrei. I russi dicono che, senza questa guerra, non potrebbero mettere fine alla “questione Ucraina”», aveva detto oggi pomeriggio, alle 17 ora italiana, il leader ucraino. Questo, dunque, il passaggio “incriminato”.\n', '18.29 – Ucciso vicecomandante della flotta russa nel Mar nero\n', 'È stato ucciso in Ucraina il vicecomandante della flotta russa nel Mar nero, Andrey Paliy. La notizia, diffusa dai media ucraini, viene confermata anche dai russi, come riferisce il Guardian. Paliy sarebbe deceduto nel corso dei combattimenti a Mariupol.\n', '18.23 – La Cina: «Non stiamo dando armi a Mosca»\n', 'L’ambasciatore cinese negli Stati Uniti Qin Gang, in un’intervista alla Cbs, spiega che la Cina non sta inviando «armi e munizioni a nessuna delle parti in guerra». Qin Gang ha parlato di «disinformazione sull’aiuto militare di Pechino a Mosca». La Cina – ha aggiunto – farà di tutto per «favorire una de-escalation in Ucraina» e il «suo rapporto con la Russia non è un problema». «Siamo parte della soluzione, non del problema», ha concluso.\n', '18.15 – Attacco aereo nella regione di Kiev\n', 'In questi minuti i russi guidati da Putin hanno effettuato un attacco aereo in direzione del villaggio di Zabuyannia, distretto di Bucha nella regione di Kiev. A comunicarlo è il servizio stampa della Polizia nazionale ucraina, come riferisce Ukrinform. «Il venticinquesimo giorno di confronto nella regione di Kiev rimane teso ma controllato. Durante questo periodo, le ostilità hanno avuto luogo nelle comunità di Bucha, Makariv, Irpin e Borodyan. Gli occupanti hanno lanciato un attacco aereo in direzione del villaggio di Zabuyannia», spiega Ukrinform.\n', '17.34 – Usa all’Onu: «Non partecipiamo a missioni di pace»\n', 'A dirlo è l’ambasciatrice americana all’Onu Linda Thomas-Greenfield secondo cui gli Stati Uniti non parteciperebbero mai a un’eventuale missione di peacekeeping in Ucraina. «Il presidente è stato molto chiaro sul fatto che non schiereremo truppe americane in Ucraina. Non vogliamo che la situazione degeneri in una guerra per gli Usa. Ma sosterremo i nostri alleati della Nato», ha detto alla Cnn. «Abbiamo soldati, come sapete, nei Paesi della Nato, e il presidente ha chiarito che, se ci sarà un attacco contro uno qualsiasi dei nostri alleati, ai sensi dell’articolo V, li sosterremo e li difenderemo». Escluso, inoltre, che il presidente americano Joe Biden vada in Ucraina questa settimana (quando sarà a Bruxelles per il vertice Nato e il Consiglio europeo).\n', '16.31 – Turchia, Russia e Ucraina vicine a un accordo\n', 'Arrivano buone notizie da Istanbul. La Turchia, già membro della Nato non allineato alle sanzioni occidentali contro Mosca, ha assicurato che Russia e Ucraina stanno facendo passi da gigante nei negoziati e che potrebbero essere vicine a un accordo. «Certo, non è facile arrivare a un’intesa mentre la guerra è in corso, i civili vengono uccisi, ma vorremmo dire che lo slancio negoziale sta progredendo», ha detto il ministro degli Esteri Mevlut Cavusoglu (che questa settimana è stato in Russia e in Ucraina). «Vediamo che le parti sono vicine a un accordo», ha aggiunto. Non ha fornito altri dettagli perché – ha spiegato – «stiamo svolgendo il ruolo di mediatori e facilitatori». Le autorità turche, mantenendo i contatti con ucraini e russi, la scorsa settimana hanno accolto ad Antalya i ministri degli Esteri russo e ucraino Sergej Lavrov e Dmytro Kuleba. Le parti starebbero negoziando su diversi punti: la neutralità dell’Ucraina (tanto voluta da Putin), il disarmo, la cosiddetta “denazificazione” del Paese, la rimozione degli ostacoli all’utilizzo del lingua russa in Ucraina e lo status della regione separatista del Donbass e della Crimea, annessa dalla Russia nel 2014.\n', '16.20 – Zelensky proroga la legge marziale: «La denazificazione dell’Ucraina? Affermazioni ridicole»\n', 'Il presidente dell’Ucraina ha deciso di prorogare la legge marziale, entrata in vigore il 24 febbraio, per altri 30 giorni, a partire dal 26 marzo. A renderlo noto è il servizio stampa della Verkhovna Rada. Zelensky, poi, ha attaccato il presidente russo Vladimir Putin che, da settimane, ripete di voler “denazificare” l’Ucraina: «Affermazioni ridicole. Chi sono i veri nazisti?», ha detto in un’intervista alla Cnn. E infine: «Gli ucraini non hanno accolto i soldati russi con mazzi di fiori, li hanno accolti con il coraggio e con le armi. La Russia non può ingraziarsi i cittadini di un altro Paese con la forza».\n', '16.15 – I russi attendono rinforzi per attaccare Kiev\n', 'Secondo l’agenzia ucraina Unian, che cita il ministero della Difesa del Paese, i russi starebbero attendendo i rinforzi per attaccare Kiev. «Allo stesso tempo c’è una minaccia di attacchi missilistici ad alta precisione a lungo raggio da parte del nemico, incluso il sistema ipersonico Dagger», aggiunge il ministero della Difesa.\n', '15.53 – Onu: «Almeno 902 ucraini uccisi e 1.459 feriti»\n', 'Secondo l’ufficio delle Nazioni Unite per i diritti umani (Ohchr), come riporta il Guardian, sarebbero 902 i civili ucraini uccisi e 1.459 i feriti in Ucraina, assediata dai russi. Sarebbero tutti vittime di bombardamenti e attacchi missilistici. Il bilancio, però, rischia di essere ancora più alto visto che l’ufficio dell’Onu non è stato in grado di ricevere e poi verificare i rapporti sulle vittime da diverse città, tra cui Mariupol.\n', '15.23 – Domani i colloqui Russia-Ucraina\n', 'Riprendono domani 21 marzo i negoziati di pace tra Russia e Ucraina. Zelensky si è sempre detto disponibile. Domani, dunque, come scrive la Tass citando Ukrainiskaya Pravda che fa riferimento a fonti di alto livello, è previsto un incontro online fra le delegazioni russa e ucraina.\n', '15.20 – Zelensky: «Se non parliamo con Putin, è terza guerra mondiale»\n', 'Il presidente dell’Ucraina, Zelensky, ne è convinto: o si parla con il presidente russo o si rischia la terza guerra mondiale (con Usa e Ue che stanno continuando a sanzionare i russi). «Dobbiamo usare qualsiasi forma, qualsiasi chance per poter parlare con Putin. Se questi tentativi falliscono, allora vuol dire che questa è la terza guerra mondiale», ha detto Zelensky alla Cnn. «Sono pronto a negoziare. Sono stato pronto negli ultimi due anni. Senza i negoziati non si può mettere fine a questa guerra», ha concluso il leader ucraino.\n', '15.00 – Cittadini ucraini di nuovo in piazza contro i russi\n', 'Continua la resistenza degli ucraini che, nonostante i bombardamenti, sono scesi anche oggi 20 marzo in piazza per dire no all’invasione dei russi. Proteste si stanno svolgendo a Cherson, Kakhovka e Berdyansk, città sotto il controllo delle truppe russe. In un video, pubblicato da Ukrayinska Pravda, si vedono i cittadini sventolare la bandiera dell’Ucraina e cantare «Cherson è l’Ucraina!». A Berdyansk, secondo l’agenzia di stampa Unian, centinaia di persone stanno manifestando contro i russi che, a sua volta, starebbero «cominciando a molestarli». Alcuni di loro, infatti, sarebbero stati circondati. «Più tardi i manifestanti sono stati spogliati e perquisiti», riporta ancora Unian.\n', '14.47 – Usa: «Le deportazioni dei civili ucraini in Russia sono inaccettabili»\n', 'L’ambasciatrice americana all’Onu, Linda Thomas-Greenfield, intervistata dalla Cnn, ha detto: «Deportare i civili ucraini in quelli che possiamo immaginare siano campi di concentramento in Russia è inaccettabile». L’ambasciatrice, però, al momento non è in grado di confermare le notizie diffuse dalla stampa ucraina sulle deportazioni da parte di Mosca degli abitanti di Mariupol.\n', '14.30 – La denuncia delle deputate di Kiev: «Donne stuprate e impiccate dai soldati russi»\n', 'A parlare sono alcune parlamentari ucraine che, in occasione di una visita a Westminster, hanno raccontato ai giornalisti di quanto sta avvenendo in Ucraina. I russi, infatti, starebbero aggredendo, stuprando e, in alcuni casi, impiccando le donne che non sono riuscite a scappare dal Paese. Alcune di loro, per disperazione, sarebbero spinte addirittura a suicidarsi. Teatro delle aggressioni sessuali sarebbero Kiev e le sue periferie di Bucha e Irpin: a dirlo è la parlamentare Vasylenko, citata dal Daily Mail, che – insieme alle colleghe Olena Khomenko, Maria Mezentseva e Alona Shkrum – ha visitato nei giorni scorsi la House of Commons a Londra. «La gran parte di loro sono state assassinate dopo essere state stuprate oppure si sono tolte la vita», ha detto secondo il Mirror. «Il problema principale è che le vittime e le famiglie non hanno la forza e la capacità di farsi avanti e denunciare», ha aggiunto Mezentseva. «Alcune delle donne stuprate sono state impiccate. E questi sono fatti che stiamo raccogliendo come prove di crimini di guerra», ha concluso.\n', '14.25 – Uccisi 56 anziani in una casa di riposo\n', 'La notizia arriva dal capo delle forze armate del Lugansk Serhiy Haidai secondo cui l’11 marzo le forze russe guidate da Vladimir Putin hanno aperto il fuoco su una casa di riposo a Kreminna, nell’Ucraina orientale. Lì sono morte 56 persone mentre le restanti 15 sono state portate nel territorio occupato a Svatove. «L’11 marzo, gli occupanti russi hanno sparato da un carro armato in una casa di cura a Kreminna. Cinicamente e deliberatamente», ha scritto Haidai su Telegram, secondo quanto riferisce Ukrinform. Resta ancora impossibile raggiungere il luogo in cui si è consumata la tragedia.\n', '14.10 – «Cerchiamo di evacuare 10 mila persone da Mariupol»\n', '«Stiamo cercando di portar via 10 mila persone dall’aerea di Mariupol». A dirlo è la vicepremier ucraina Olga Stefanishyna secondo cui, insieme al Procuratore generale, si sta indagando anche su notizie di donne stuprate o uccise dai militari russi.\n', '14.00 – Vicepremier Ucraina: «L’Italia ha accantonato ogni romanticismo verso Mosca»\n', 'In un incontro con i media internazionali a Leopoli, la vicepremier dell’Ucraina con delega ai Rapporto con Ue e Nato, Olga Stefanishyna, rispondendo a una domanda dell’Ansa, ha spiegato che il comportamento dell’Italia in queste settimane è decisamente cambiato. «Siamo in contatto permanente con il governo italiano a tutti i livelli. Io so personalmente quanto nel Parlamento italiano si sta lavorando per noi e questo rappresenta una svolta nei nostri rapporti bilaterali. L’Italia ha messo da parte ogni, per così dire, romanticismo nei confronti della Russia. L’Italia non è mai stata al nostro fianco in questo modo».\n', '12.58 – Kiev: «Mosca si prepara a inviare minorenni in guerra» \n', '«Il presidente Vladimir Putin e il ministro della Difesa russo Sergei Shoigu si preparano a utilizzare i minorenni nella guerra contro l’Ucraina». Così l’agenzia di informazione Unian su Telegram riportando fonti dell’intelligence di Kiev. «L’ipotesi è quella di utilizzare riserva di giovani tra 17 e i 18 anni», aggiunge l’agenzia. \n', '12.15 – Kiev accusa: «I militari russi stuprano e uccidono le donne ucraine»\n', 'La situazione in Ucraina si fa: «sempre più grave» secondo la vicepremier Olha Stefanishyna. Intervistata da Sky News, la vicepremier ha rilanciato le accuse contro la Russia di crimini di guerra, tra cui anche violenze sessuali ai danni delle donne ucraine. Stefanishyna ha parlato di: «storie orribili» raccolte da varie città ucraine che riguardano donne: «che sono state superate e assassinate» da militari russi. La vicepremier si è detta certa che quello messo in atto dai russia sia un genocidio: «Ci credo assolutamente – ha detto – Putin e il Cremlino sono criminali di guerra». Sulle violenze contro le donne ucraine, la vicepremier ha poi aggiunto: «Ogni singolo soldato che ha commesso questo crimine di guerra sarà ritenuto responsabile. Resteremo insieme alle donne ucraine e vinceremo». \n', '11.30 – Fonti di intelligence di Kiev: «Possibile attacco bielorusso entro due giorni»\n', 'Cresce il sospetto delle autorità ucraine di un imminente attacco della Bielorussia. Secondo fonti di intelligence e dello Stato maggiore ucraini citati dall’agenzia Unian, ci sarebbe una «alta minaccia» di un’offensiva di Minsk in direzione Volyn che potrebbe iniziare tra lunedì o martedì al massimo. \n', '10.46 – Mosca: «Bombardato centro di addestramento. Uccisi 100 militari ucraini»\n', '«L’esercito russo ha colpito un centro di addestramento per le forze speciali ucraine nella regione di Yitomir, nel Nord del Paese». A farlo sapere è il portavoce militare russo Igor Konashenkov citato dall’agenzia di stampa russa Tass. Secondo quanto riferito l’attacco ha colpito un centro vicino la città di Ovruch, a circa 10 km dal confine con la Bielorussia, dove sono stati uccisi circa 100 tra militari e mercenari stranieri.\n', '10.02 – Stampa russa: «La Turchia si offre per vertice Putin-Zelensky-Erdogan»\n', 'La Turchia si offre di ospitare un vertice trilaterale fra il presidente russo Vladimir Putin, quello ucraino Volodymyr Zelensky e il leader turco Recep Tayyip Erdogan. A riferirlo è l’agenzia di stampa russa Tass che riporta un’intervista del ministro degli Esteri turco, Mevlut Cavusoglu. «Se si raggiunge la pace, i tre presidenti s’incontreranno senz’altro» ha detto, «i leader russo e ucraino non escludono affatto questa possibilità né che l’incontro possa avvenire in Turchia». E ha aggiunto: «Ankara vuole tenere il vertice trilaterale che potrà essere convocato su richiesta di due dei leader».\n', '8.15 – Distrutta una scuola di Mariupol: 400 persone sotto le macerie\n', 'Le autorità di Mariupol denunciano un nuovo attacco su un obiettivo civile in città da parte delle truppe russe. Dopo il bombardamento che ha distrutto il teatro civico in cui ci sarebbero ancora decine di persone intrappolate, su Telegram le autorità comunali di Mariupol scrivono che i russi hanno attaccato una scuola d’arte nel distretto di Levoberezhny dove erano rifugiate circa 400 persone. L’attacco sarebbe avvenuto ieri sera, l’edificio sarebbe stato distrutto, lasciando diverse donne, bambini e anziani sotto le macerie. La notizia è stata diffusa anche da Bbc e Sky news ma non è ancora stata confermata da soggetti indipendenti. \n', '5.30 – Suonano le sirene in quasi tutte le regioni ucraine\n', 'Dalle prime ore dell’alba le sirene d’allarme hanno cominciato a suonare in quasi tutte le regioni dell’Ucraina. Gli allarmi per i possibili bombardamenti sono scattati sin dalla notte a Kiev e Leopoli, come riporta il Kyiv Independent. In stato d’allerta anche Odessa, Kharkiv, Zaporizhzhia, Sumy, Mykolaiv, Ternopil, Poltava, Kirovograd, Ivano-Frankivsk, Dnipropetrovsk, Rivne, Volinia, Cherkasy, Zhytomyr e Vinnytsia.\n', '5.15 – Bloccata l’evacuazione di Mariupol\n', 'Si sarebbe di nuovo interrotto il corridoio umanitario per l’evacuazione di Mariupol, dove i consiglieri comunali di Berdyansk denunciano il tentativo dell’esercito russo di bloccare i pullman che avrebbero dovuto portare i civili in fuga vicino al villaggio di Azovske, a 3 km chilometri da Berdyansk. Al convoglio di bus non è stato concesso di entrare in città, né è stato permesso agli autisti di poter pernottare.\n', '3.40 – Nuove sanzioni dall’Australia alla Russia\n', 'Il governo australiano ha deciso di interrompere le esportazioni di alluminio e bauxite verso Mosca. L’Australia ha poi annunciato di voler inviare 70 mila tonnellate di carbone in Ucraina per garantire la sua sicurezza energetica. \n', 'Foto in copertina di repertorio']"
248,news-932663,"Tragedia a Crotone, una bambina profuga ucraina di 5 anni muore investita da un’auto",https://www.open.online/2022/03/20/crotone-bambina-ucraina-5-anni-morta-investita,2022-03-20 22:56:00,"['Tragedia a Crotone, una bambina profuga ucraina di 5 anni muore investita da un’auto\n', '\n', 'La bambina era da poco arrivata in Italia con la famiglia, dopo essere fuggita dalla guerra. L’uomo alla guida dell’auto si è fermato per prestare soccorso\n', 'Una bambina di cinque anni di nazionalità ucraina, da poco giunta in Italia a causa della guerra in Ucraina, è morta in seguito a un grave incidente stradale avvenuto nei pressi della strada statale 106, in località Cantorato, a Nord di Crotone. La bambina era accompagnata da una cugina e da un conoscente. Mentre i tre stavano camminando a piedi lungo una delle carreggiate della statale, malgrado la zona fosse normalmente illuminata, un’auto di media cilindrata guidata da un uomo italiano di 45 anni ha investito i pedoni. L’uomo si è fermato per prestare soccorso, ma per la bambina non c’è stato nulla da fare. Sul posto è intervenuta una pattuglia della sezione radiomobile del Norm della compagnia di Crotone, il 118, il medico legale e i vigili del fuoco. L’uomo alla guida dell’auto è stato portato in ospedale per essere sottoposto ad accertamenti medici. Sono in corso accertamenti da parte dei carabinieri.']"
249,news-932591,"Ucraina, manifestanti costringono alla ritirata due mezzi militari russi a Cherson – I video",https://www.open.online/2022/03/20/ucraina-manifestanti-costringono-alla-ritirata-due-mezzi-militari-russi-a-kherson-video,2022-03-20 20:23:00,"['Ucraina, manifestanti costringono alla ritirata due mezzi militari russi a Cherson – I video\n', '\n', 'I manifestanti sventolavano bandiere ucraine e urlavano contro i militari russi «Andate via, tornatevene a casa!»\n', 'Nella città di Cherson, durante le proteste contro l’occupazione di Mosca, alcuni manifestanti hanno bloccato e fatto ritirare due mezzi militari russi contrassegnati dalla lettera «Z» bianca, dipinta sul fronte e sui lati dei veicoli. Quando le truppe russe hanno incrociato la colonna di manifestanti, composta da donne, bambini e anziani che sventolavano bandiere ucraine e urlavano loro contro «Andate via, tornatevene a casa!», i militari russi hanno fatto retromarcia con i loro veicoli e, infine, hanno abbandonato il campo. Il video, diffuso da OHF, è diventato subito virale sul web.\n', '\n', 'Il tuo browser non supporta il tag iframe']"
250,news-932501,"Italiano bloccato a Kiev, l’appello della moglie: «Circondato dai russi senza cibo né acqua, la situazione è tragica»",https://www.open.online/2022/03/20/guerra-ucraina-caso-italiano-bloccato-a-kiev-appello-moglie,2022-03-20 19:40:00,"['Italiano bloccato a Kiev, l’appello della moglie: «Circondato dai russi senza cibo né acqua, la situazione è tragica»\n', '\n', 'L’Ambasciata italiana a Leopoli conferma che sta seguendo da vicino la vicenda e osserva che la collocazione di Cisternino e dei collaboratori al momento è difficilmente raggiungibile a causa della forte presenza delle truppe russe sul territorio\n', '«Mio marito si trova circondato vicino Kiev. L’ultima volta che l’ho sentito è stato 48 ore fa, mi ha mandato un messaggio per dirmi che sono vivi. Non hanno cibo né acqua, manca anche l’elettricità e il telefono. La situazione è tragica. Ci stiamo attivando per far arrivare la Croce Rossa per portare viveri, ma serve l’accordo con i russi». A parlare è Vlada Shalutko, moglie di Andrea Cisternino, ex fotografo italiano che da oltre dieci anni si è trasferito a Kiev per gestire un rifugio per animali. Vlada Shalutko ha lasciato l’Ucraina dieci giorni fa: «Ho deciso di andare via, ma lui è voluto rimanere lì. Ha sempre detto che non vuole lasciare i suoi animali. E da qui è difficile dare una mano. Lui non vuole lasciare il rifugio, ha detto in tutti i modi che da lì non si muoverà mai». E ancora: «L’ultimo messaggio da lui l’ho ricevuto due giorni fa alle 5 del mattino, poi più nulla – fa sapere ancora la moglie di Cisternino -. C’è grande preoccupazione per lui e per i volontari ucraini che sono con lui al rifugio». \n', 'Le difficili operazioni per raggiungere Cisternino \n', 'Una conferma sulla situazione in cui si trova l’italiano arriva a poche ore dall’allarme lanciato ieri, 19 marzo, dal giornalista freelance Claudio Locatelli:\xa0«Andrea Cisternino, il nostro connazionale\xa0che si trova 15 chilometri dentro il territorio occupato dai russi,\xa0è rimasto senza acqua potabile e cibo da almeno 48 ore. Con lui ci sono altri quattro collaboratori, tutti ucraini, e insieme gestiscono un santuario di quasi quattrocento animali. Rischiano di morire di sete e di fame. Sono riusciti ad approvvigionarsi con acqua non potabile da un pozzo, ma ora sono senza acqua da più di 24 ore, senza cibo per animali e umani: chiedono aiuto». Al momento l’unico ente che può intervenire per aiutare Cisternino e i suoi collaboratori è Croce Rossa Ucraina. Tuttavia, le procedure possono essere avviate solo su richiesta del governo ucraino, che deve chiedere alle forze occupanti russe di creare un corridoio umanitario per permettere a un convoglio d’emergenza di portare acqua e cibo al rifugio dove si trova Cisternino, a circa 45 chilometri da Kiev. \n', 'L’Ambasciata italiana a Leopoli: «Stiamo seguendo la vicenda»\n', 'Al contempo, secondo quanto appreso da fonti dell’Ansa, anche l’ambasciata italiana a Leopoli sta seguendo da vicino la vicenda: «Sappiamo della sua situazione e seguiamo il caso». Dall’ambasciata italiana, inoltre, osservano che la collocazione di Cisternino e dei collaboratori, al momento è difficilmente raggiungibile, proprio a causa della forte presenza delle truppe russe sul territorio. La Farnesina, lo scorso 12 febbraio, aveva diramato il primo invito a tutti gli italiani presenti in Ucraina a lasciare il Paese, dato l’aggravarsi delle condizioni di sicurezza. A fine febbraio, dopo l’inizio dell’invasione russa, Cisternino aveva ribadito la propria decisione di non andarsene: «Da anni mi prendo cura di 400 animali che ho salvato da maltrattamenti e allevamenti,\xa0e ho deciso di restare, di non abbandonarli. Costruire questo rifugio è costato molta fatica, io non me ne vado». ']"
251,news-932375,"Andriy Khlyvnyuk, la rockstar ucraina che ha lasciato la musica per difendere il Paese: «È mio dovere, è casa mia» – Il video",https://www.open.online/2022/03/20/andriy-khlyvnyuk-rockstar-ucraina-ha-lasciato-musica-per-difendere-il-paese-video,2022-03-20 19:06:00,"['Andriy Khlyvnyuk, la rockstar ucraina che ha lasciato la musica per difendere il Paese: «È mio dovere, è casa mia» – Il video\n', '\n', 'Il frontman della band ucraina BoomBox: «Eravamo amati in Russia, ora mi chiamano nazista: non mi vergogno di questa scelta, voglio che le cose cambino»\n', 'Dalla tournée sui palchi di tutto il mondo a indossare divise militari e a imbracciare fucili per difendere il proprio Paese, l’Ucraina. È la storia di Andriy Khlyvnyuk, frontman della band ucraina BoomBox, la cui vita è cambiata in pochissimi giorni, dopo l’inizio dell’invasione da parte delle truppe russe dell’Ucraina, lo scorso 24 febbraio. Khlyvnyuk, 42 anni, originario della città di Cherkasy, marito e padre di una bambina, ha deciso di abbandonare il tour negli Stati Uniti e Canada con la sua band, per tornare in Ucraina e combattere contro l’offensiva russa. In un video diventato virale, Khlyvnyuk ha intonato davanti alla cattedrale di Santa Sofia a Kiev й у лузі червона калина (Oy u luzi chervona kalyna), un brano appartenente alla tradizione storica e folkloristica ucraina. Una canzone della resistenza intonata dai fucilieri Sich Halych-Bukovyna Kurin, le prime unità militari popolari dell’esercito austro-ungarico che combatterono la guerra d’indipendenza dell’Ucraina dal 1917 al 1921. «Hanno partecipato alla prima guerra mondiale e alla lotta per l’indipendenza dell’Ucraina 100 anni fa, e ora ci troviamo nella stessa situazione», ha osservato Khlyvnyuk in un’intervista a Buzzfeed. «Per non so quanto tempo non possiamo più essere uomini d’affari, proprietari di bar, rockstar – ha proseguito Khlyvnyuk -. Ora siamo soldati, alcuni di noi sono agenti di polizia». \n', '«Eravamo amati in Russia, ora mi chiamano nazista»\n', 'La scelta di abbandonare temporaneamente la musica e difendere il proprio Paese è stata libera, perché «dopo un giorno o due (dall’invasione, ndr) accetti la realtà», ha spiegato Khlyvnyuk: «Questo è il mio dovere: l’Ucraina è casa mia, e non è così facile cacciarmi di casa». E così Khlyvnyuk è passato dagli show nei club a far parte della polizia di pattuglia di Kiev che supporta le missioni umanitarie sul territorio e, al contempo, presidia anche le strade della capitale ucraina andando a caccia di militari russi, sostenendo i soldati in prima linea con armi anticarro. Prima dell’annessione della Crimea nel 2014, Khlyvnyuk e i BoomBox erano tra le band più apprezzate in Russia, dove hanno conquistato diversi premi musicali. Ma dopo l’invasione dell’Ucraina «ora mi definiscono un nazista – spiega ancora Khlyvnyuk -. Alcuni russi mi hanno contattato per mostrare il loro sostegno, altri dicono di vergognarsi di me, ma non provo vergogna per quel che faccio: la vergogna non riporta indietro i bambini e le scuole: ho bisogno che le cose cambino», ha dichiarato il cantante. E la speranza di Khlyvnyuk e dei suoi colleghi è che le cose cambino presto, così da poter abbandonare la divisa militare e riporre i fucili e tornare a cantare e a esibirsi in giro per il mondo. Cose che saranno possibili dopo aver ricostruito l’Ucraina martoriata e, spera Khlyvnyuk, libera dalle truppe russe e indipendente.']"
252,news-932259,"Ucraina, a Cherson proteste contro l’occupazione di Mosca. A Berdyansk manifestanti arrestati – Il video",https://www.open.online/2022/03/20/ucraina-proteste-kherson-berdyansk-arresti-manifestanti-video,2022-03-20 18:30:00,"['Ucraina, a Cherson proteste contro l’occupazione di Mosca. A Berdyansk manifestanti arrestati – Il video\n', '\n', 'A Cherson, durante le proteste contro l’occupazione di Mosca, i manifestanti hanno intonato l’inno nazionale ucraino ripetendo: «Cherson è l’Ucraina»\n', 'Nuova giornata di proteste in Ucraina contro l’invasione russa. Nella città di Berdyansk, nella regione di Zaporozhye da tempo sotto il controllo di Mosca, centinaia di ucraini sono scesi in piazza pacificamente per protestare contro Mosca. Tuttavia, come riferito dai media locali, le truppe russe hanno bloccato le proteste, dapprima circondando i manifestanti nella zona del lungomare poi procedendo con perquisizioni e arresti. In un video diffuso su Telegram dall’agenzia di stampa Unian, si vedono le truppe russe che prendono a calci un manifestante già a terra, tra le urla delle persone. Al contempo, anche nella città di\xa0Cherson, centinaia di manifestanti sono scesi in piazza per protestare contro l’invasione russa, sventolando bandiere ucraine e scandendo lo slogan «Cherson è l’Ucraina» e l’inno nazionale ucraino. ']"
253,news-932301,"Zelensky in collegamento al Parlamento israeliano: «I russi come Hitler, sono per la soluzione finale»",https://www.open.online/2022/03/20/ucraina-zelensky-parlamento-israele,2022-03-20 17:26:00,"['Zelensky in collegamento al Parlamento israeliano: «I russi come Hitler, sono per la soluzione finale»\n', '\n', 'Il discorso è stato proiettato anche in piazza Habima, a Tel Aviv: «Ucraini alla ricerca di sicurezza proprio come gli ebrei cercavano di sfuggire ai nazisti»\n', '«Milioni di persone sono fuggite, altre sono rimaste senza casa. I nostri cittadini sono sparpagliati in tutto il mondo alla ricerca di sicurezza proprio come gli ebrei cercavano di sfuggire ai nazisti. Quella della Russia è una guerra vera e propria su ampia scala, l’obiettivo è distruggere il nostro popolo, i nostri bambini e le nostre famiglie». Queste le parole del presidente ucraino Zelensky nel suo discorso, attesissimo, al tramonto, alla Knesset (il parlamento di Israele) e davanti a un maxi schermo allestito per l’occasione in piazza Habima, a Tel Aviv. «Anche i russi parlano di “soluzione finale”, esattamente come accadde con gli ebrei. I russi dicono che, senza questa guerra, non potrebbero mettere fine alla “questione Ucraina”», ha aggiunto il leader ucraino. «Noi chiediamo aiuto alla comunità internazionale, perché non dovremmo ricevere questo aiuto? Cosa c’è da parte vostra? Indifferenza o altro? Perché non avete imposto sanzioni aspre alla Russia? Perché non ci avete inviato armi? L’Ucraina 80 anni fa ha salvato gli ebrei», ha concluso Zelensky.\n', 'Il ruolo di Israele nei negoziati di pace e l’irritazione di Mosca\n', 'I deputati lo hanno seguito via internet mentre il premier Naftali Bennett si è collegato dal suo ufficio. Zelensky aveva detto di voler parlare al popolo israeliano. Infatti, aveva provato a ottenere un auditorio a Yad Vashem ma i dirigenti al memoriale dell’Olocausto hanno detto di no temendo che il suo intervento potesse essere troppo politico e che, di fatto, paragonasse l’invasione dell’Ucraina alla Shoah. Da qui la proposta – poi accettata – di un videocollegamento con il parlamento israeliano con tanto di maxi schermo in piazza a Tel Aviv. Il premier Bennet ha sempre avuto un ruolo di mediatore dialogando con il Cremlino: è volato a Mosca dove ha parlato per tre ore con Vladimir Putin. Zelensky ha detto che «Israele è l’unica democrazia in grado di negoziare», proponendo tra l’altro che i colloqui per il cessate il fuoco si svolgano a Gerusalemme. Forse avrebbe voluto di più da un Paese in cui riconosce le sue radici e dove gli ucraini sono scappati subito dopo la caduta dell’Unione Sovietica. Gli israeliani, originari delle ex repubbliche, sono oltre un milione.\xa0Mosca, intanto, non ha gradito l’intervento di Zelensky in un territorio che considera neutrale.\n', 'Foto in copertina di repertorio']"
254,news-932219,"Ucraina, Zelensky: «Pronto per i negoziati con Putin. Ma se falliscono è la Terza guerra mondiale»",https://www.open.online/2022/03/20/ucraina-zelensky-pronto-per-negoziati-con-putin-se-falliscono-terza-guerra-mondiale,2022-03-20 15:45:00,"['Ucraina, Zelensky: «Pronto per i negoziati con Putin. Ma se falliscono è la Terza guerra mondiale»\n', '\n', 'Il leader ucraino ribadisce l’urgenza di un confronto con Mosca: «Se esiste anche solo l’1 per cento di possibilità di fermare il conflitto in corso questa chance va colta»\n', 'Il leader ucraino Volodymyr Zelensky ha ribadito di essere pronto a trattare con il presidente russo Vladimir Putin e ha precisato che se i tentativi di negoziato non dovessero andare a buon fine, si arriverebbe alla «Terza guerra mondiale». Il presidente ucraino ha fatto queste affermazioni nel corso di un’intervista rilasciata oggi, 19 marzo, a Fareed Zakaria della Cnn. «Sono pronto a negoziare con lui (Putin, ndr). Sono stato pronto negli ultimi due anni», ha detto il rappresentante del governo di Kiev, evidenziando l’urgenza di un confronto con il leader del Cremlino. Secondo quanto affermato da Zelenski, se esiste anche solo l’1 per cento di possibilità di fermare il conflitto in corso, iniziato lo scorso 24 febbraio, questa chance «va colta». In un video messaggio postato nella notte di sabato, Zelensky aveva già manifestato l’urgenza di colloqui per la pace «senza indugio». Negoziati a suo vedere decisivi anche per il bene di Mosca: «Questa è l’unica possibilità per la Russia di ridurre i danni causati dai propri errori.\xa0Altrimenti, le perdite saranno tali che il Paese impiegherà diverse generazioni per riprendersi». Nell’intervista rilasciata nelle ultime ore alla Cnn, il presidente ucraino ha confermato di avere la possibilità di «sferrare un colpo potente» alla forza nemica così da poter difendere la dignità del Paese invaso, ma ha anche aggiunto che «la nostra dignità non salverà vite umane», e dunque «dobbiamo usare qualsiasi negoziato, qualsiasi chance di poter parlare con Putin».']"
255,news-932161,Conduttrice tv ucraina dichiarata «nemico della Federazione russa». La replica: «Questa è una bella notizia»,https://www.open.online/2022/03/20/conduttrice-tv-ucraina-dichiarata-nemico-della-federazione-russa,2022-03-20 14:47:00,"['Conduttrice tv ucraina dichiarata «nemico della Federazione russa». La replica: «Questa è una bella notizia»\n', '\n', 'A deciderlo è stato il Comitato russo per la protezione degli interessi nazionali che ha inserito Masha Efrosinina nella lista nera di volti noti ostili alla politica di Putin. La risposta su Instagram: «La giornata non è stata vana. Gloria all’Ucraina!»\n', 'La conduttrice ucraina Masha Efrosinina è ufficialmente considerata «un nemico della Federazione russa». A deciderlo è stato il Comitato russo per la protezione degli interessi nazionali che ha individuato nella giornalista televisiva un ostacolo alla politica di Vladimir Putin. La stessa Efrosinina tramite il suo canale Instagram ha pubblicato uno screenshot della lista di volti noti dichiarati nemici della Russia, tra i quali compare appunto anche il suo. Il commento alla foto diffusa fornisce l’ulteriore prova di quanto la giornalista non abbia la minima intenzione di indietreggiare rispetto alle sue posizioni pro Ucraina. «La giornata non è stata vana. Gloria all’Ucraina!», ha scritto. \n', 'Un post condiviso da Masha Efrosinina (@mashaefrosinina)']"
256,news-932071,La propaganda russa come quella di Hitler: i due spot con la “Z” che stanno facendo discutere – Il video,https://www.open.online/2022/03/20/propaganda-russa-come-quella-di-hitler-spot-con-la-z-video,2022-03-20 14:25:00,"['La propaganda russa come quella di Hitler: i due spot con la “Z” che stanno facendo discutere – Il video\n', '\n', 'Le clip che mostrano il simbolo dell’invasione in Ucraina hanno acceso le polemiche\n', 'Un ragazzo viene sorpreso da due poliziotti mentre sembra imbrattare un manifesto con Vladimir Putin. Ma gli agenti lo graziano, perché accanto al volto del presidente russo il ragazzo sta tracciando una «Z» in segno di vittoria. La scena è racchiusa in uno degli spot che sarebbero stati diffusi dalla polizia di San Pietroburgo, secondo quanto riporta su Twitter il canale di notizie Ukr report. A questo se ne aggiunge un altro in cui appare un gruppo di persone pronto a manifestare in piazza. Raggiunto dalla polizia, nessuno viene aggredito, come si è visto ormai con costanza quotidiana a San Pietroburgo dallo scorso 24 febbraio, quando è cominciata l’offensiva russa in Ucraina. Al contrario, gli agenti si affiancano ai manifestanti, si prendono a braccetto con i manganelli e insieme formano una «Z». I due spot hanno portato molti utenti e osservatori a paragonare la propaganda del Cremlino a quella delle dittature nazi-fasciste.\n', 'La propaganda della Z e la realtà\n', 'Nella realtà però le cose stanno andando in modo diverso rispetto a quanto raccontano i due spot di propaganda russa. Dall’inizio dell’invasione in Ucraina, nei video che riescono a superare la censura del Cremlino, la polizia russa viene mostrata mentre arresta chi semplicemente mostra un cartello che condanni la guerra, termine di fatto vietato e sostituito con «operazione militare speciale» in Ucraina. Gli organi di informazione nazionale, tuttavia, continuano a diffondere sul web video che propongono un’immagine idilliaca delle forze dell’ordine del Cremlino, nei quali gli agenti distribuiscono rose e tulipani mentre le inquadrature indugiano sul simbolo «Z». \n', 'La lettera Z è diventata l’emblema del sostegno all’invasione di Mosca. Non è ancora chiara l’origine del simbolo: alcuni analisti militari ipotizzano che le lettere corrispondano a specifiche zone geografiche delle forze russe coinvolte. Sergiy Kyslytsya, ambasciatore dell’Ucraina all’Onu, ha spiegato che «alcuni interpretano “Z” come “Za pobedu” (che sta per vittoria). Altri come “Zapad” (ovvero ovest)». E poi ha aggiunto: «Io insisto sul fatto che è\xa0“Z” per bestie». Il simbolo è ormai immancabile su carrarmati, edifici e immagini russe, e persino sulle magliette degli atleti di ginnastica artistica di Mosca. Appena tre giorni dopo l’inizio del conflitto, la rete statale del Cremlino ha annunciato la vendita di svariati prodotti con la Z che esprime il sostegno alle truppe russe, e da allora la lettera è stata protagonista di flash mob e manifestazioni in tutto il Paese a favore della guerra. Tanto da comparire anche sulle giacche del pubblico in occasione del discorso di Putin allo stadio.']"
257,news-932037,"«Datemi le prove che mio figlio è vivo», il caso della madre russa che ha riconosciuto il figlio soldato in un video ucraino",https://www.open.online/2022/03/20/guerra-russia-storia-madre-soldato-russo-riconosciuto-video,2022-03-20 12:38:00,"['«Datemi le prove che mio figlio è vivo», il caso della madre russa che ha riconosciuto il figlio soldato in un video ucraino\n', '\n', '«Qui va tutto bene mamma», poi più nulla fino al quel 27 febbraio quando sul cellulare della madre Lyuba si fa vivo un ufficiale ucraino. «È nostro prigioniero». Da allora nessuno dell’esercito di Mosca ha più dato spiegazioni\n', 'Giovanissimi, impauriti e trascinati in una guerra che non vogliono combattere, sono questi molti dei soldati dell’esercito di Putin, le cui storie continuano a trapelare dai pochi giornalisti russi indipendenti rimasti sul territorio. «Qui va tutto bene mamma». Prima di quel terribile 27 febbraio le telefonate di Danya, 20 anni, fatte dall’unità dell’esercito russo erano di rassicurazione per la povera madre Lyuba, chiusa in casa a Sokol, cittadina russa vicino a Vologda. «Dopo la smobilitazione entrerò nella facoltà di medicina per diventare neurochirurgo, starò con te per due settimane, mamma, e ti farò conoscere anche Zhenya». La speranza di riabbracciarsi però si interrompe quando le telefonate di Danya cominciano a non esserci più. «Danya è qui in sede, non è partito per l’Ucraina», a rispondere al telefono ora sono i colleghi dell’unità. Poi neanche più quelli. La famiglia del ragazzo continua a chiamare ma ora dall’altra parte della cornetta una musichetta allegra ha perfino preso il posto del segnale acustico per lasciare messaggi. Da lì il silenzio più assoluto fino a quel terribile 27 febbraio. \n', '«Stavo andando al lavoro, avevo il turno di notte», ricorda Lyuba intervistata da Novaya Gazeta, il periodico russo indipendente con ancora qualche giornalista sfuggito agli arresti di Putin.\xa0«Arriva un sms: “Sono un ufficiale dell’esercito ucraino, sai dov’è tuo figlio?”». Di seguito il nome, il cognome, la data di nascita di Danya.\xa0«È nostro prigioniero, in Ucraina». Il messaggio continua con la foto di un giovane bendato. «L’ho subito riconosciuto», racconta Lyuba che va avanti a ricordare.\xa0«Subito dopo hanno chiamato in collegamento video, lui era senza volto coperto e ci hanno fatto parlare.\xa0La prima cosa che ho chiesto è stata: “Figlio, hai firmato il contratto?”.\xa0Ha detto: “No, mamma, non ho firmato”». \n', 'Quella conversazione con suo figlio Lyuba l’ha registrata. Il video che conferma la cattura è la sua principale prova di quanto l’esercito russo abbia mentito e stia tuttora mentendo. «Le richieste scritte sono state inviate agli uffici della procura militare e distrettuale, al comando del distretto militare occidentale, all’FSB, all’unità militare. Siamo stati nell’ufficio di registrazione e arruolamento militare, nell’ufficio del procuratore militare, alla Croce Rossa», elenca l’avvocato Anna Smirnova che aiuta Lyuba Vorobyeva gratuitamente. «Per il momento non c’è alcuna conferma ufficiale della cattura del soldato Vorobyov da parte del Ministero della Difesa ma non c’è nemmeno una confutazione. Se tutto quello che Lyuba ha visto è un fotomontaggio o un falso, che si mostri alla madre un figlio vivo e sano», continua Smirnova. \n', '«Ho dato loro un figlio»\n', '«Vi chiedo di trovare mio figlio, di informarmi su dove si trova e sullo stato di salute. Vi chiedo di prendere urgentemente misure per riportare mio figlio nel territorio della Federazione Russa. Vi chiedo di verificare la legittimità del suo coinvolgimento in un’operazione militare sul territorio dell’Ucraina e di riferire sui risultati di tale controllo». L’appello della madre del giovanissimo soldato ora si rivolge a chiunque possa aiutarla. Dove esattamente Danya sia stato fatto prigioniero e dove si trovi ora Lyuba non lo sa. «Da un messaggio di un numero ucraino sconosciuto sappiamo solo del trasferimento di Danya per opera della polizia militare ucraina ma niente di più», continua la madre. Nel frattempo l’esercito russo tace, non una mezza parola. «È questa indifferenza e indifferenza per i nostri figli – non solo per mio figlio – che colpisce», denuncia Lyuba.\xa0«Ho dato loro un figlio per adempiere al dovere verso la Patria e guardate come lo trattano». \n', '«La pressione per non farci parlare»\n', 'Oltre al dolore per la scomparsa di Danya la famiglia del giovane soldato ora subisce una forte pressione mediatica dal Paese che dovrebbe aiutarla. Quando sulle reti televisive sono apparse le prime notizie di un connazionale che era stato fatto prigioniero, sui Vorobyov si è riversato fango: accusati di costruire falsi e di mentire su tutta linea. «Ci sono stati appelli che consigliavano di non ricevere giornalisti. Sentivamo che si temeva una protesta pubblica, perciò hanno tentato in tutti i modi di evitare il rilascio di informazioni al di fuori della famiglia e della regione», racconta Smirnova. Tutta Sokol e una buona metà della regione conoscono già la storia di Danya. I volontari hanno creato un gruppo di aiuto sui social network cercando come possono di scambiarsi informazioni. Lyuba chiede senza sosta sullo scambio di prigionieri ma le uniche strade sono quelle non ufficiali. Quelle ufficiali, sia russe che ucraine, scelgono ancora di non confermare nessuno scambio. «Danya tornerà. Pregherò. Riuscite a immaginare quante madri stanno pregando in questo momento? Dio non potrà farlo per tutte credo». ']"
258,news-932025,La storia della “nonna killer” ucraina che avrebbe avvelenato 8 soldati russi con una torta: che cosa sappiamo – Il video,https://www.open.online/2022/03/20/guerra-ucraina-nonna-killer-avvelena-soldati-russi,2022-03-20 11:48:00,"['La storia della “nonna killer” ucraina che avrebbe avvelenato 8 soldati russi con una torta: che cosa sappiamo – Il video\n', '\n', 'La “babushka” avrebbe offerto loro una torta avvelenata allo zinco, come raccontano fonti ucraine riprese da diversi media occidentali\n', 'È diventata rapidamente popolare la storia di un’anziana ucraina che avrebbe avvelenato otto soldati russi servendo loro una torta allo zinco. La storia ha origine da un video postato dall’ex deputato e attuale consigliere del ministro dell’Interno ucraino Anton Gerashenko, che riprodurrebbe la presunta intercettazione di una conversazione tra una ragazza e un soldato russo. Il quale inizialmente si lamenta della situazione in cui versano le truppe: «Non abbiamo niente da mangiare qui. Ieri l’anatra è stata rapita! Stiamo bombardando i negozi. Stiamo morendo di fame!». Racconta poi di una «babushka», che avrebbe offerto alle milizie del Cremlino provate dal digiuno una torta contenente zinco, uccidendo sul colpo otto di loro.\n', 'La notizia è stata ripresa da diverse testate, ed è circolata molto anche sui social network. Si basa su prove indimostrabili, in quanto non possiamo certificare l’autenticità della conversazione pubblicata, ma sta venendo strumentalizzata dai media Ucraini per dimostrare la debolezza e la fatica in cui versa l’«invasore». In questa guerra che si combatte anche a suon di dichiarazioni, in cui la verità non è sempre facile da distinguere dalla finzione (basti pensare al deep fake di Zelensky, in cui il sosia artificiale del leader ucraino chiedeva alle truppe di deporre le armi), quel che è certo è che la guerra tra Mosca e Kiev prosegue senza sosta. Oggi, venticinquesimo giorno dall’inizio del conflitto, è arrivata la notizia di un bombardamento su una scuola di Mariupol’, in Ucraina, dove si erano rifugiate circa 400 persone. Mentre le forze armate ucraine dichiarano di aver ucciso, dal giorno dell’invasione, 14.400 soldati russi.']"
259,news-931995,"Il “tradimento” di Minsk per aver aperto il confine alle truppe russe, l’ufficiale ucraino dà 30 denari all’ambasciatore bielorusso: «Come Giuda» – Il video",https://www.open.online/2022/03/20/guerra-ucraina-30-denari-ambasciatore-bielorussia-video,2022-03-20 10:30:00,"['Il “tradimento” di Minsk per aver aperto il confine alle truppe russe, l’ufficiale ucraino dà 30 denari all’ambasciatore bielorusso: «Come Giuda» – Il video\n', '\n', 'La provocazione è stata postata sulla pagina Facebook del capo ucraino del Servizio di frontiera\n', '«Trenta monete d’argento sono il compenso per il tradimento», dice un tenente colonnello ucraino mentre tenta di consegnare a favore di telecamere un sacchetto all’ambasciatore bielorusso in Ucraina, Igor Sokol, perché lo porti al capo del Comitato di controllo della frontiera della Bielorussia, Anatoly Lappo. Il video della provocazione pubblicato sul profilo del capo dei doganieri ucraini, Sergei Deineko, ha alimentato la macchina di propaganda ucraina dopo che Kiev ha accusato Minsk di aver consentito all’esercito russo di superare la frontiera bielorussa, permettendo così alle truppe di Mosca di invadere da Nord l’Ucraina. «I russi stanno commettendo un’aperta e sanguinosa aggressione contro l’Ucraina dal territorio della Bielorussia – dice il militare nel filmato -Deineko ha ordinato di consegnare questo “saluto” al suo presidente del Comitato di frontiera, il generale Lappo. Questo è un ordine». L’ambasciatore bielorusso Sokol ha rifiutato con sdegno il sacchetto pieno di monete e se n’è andato dicendo: «Un ordine per te, non per me». Le 30 monete d’argento sono un chiaro riferimento all’episodio raccontato nel Vangelo in cui Giuda Iscariota si fa pagare 30 denari dall’esercito romano perché lo aiuti ad arrestare Gesù. Kiev accusa infatti Minsk di aver prestato un sostegno ai russi nell’invasione iniziata lo scorso 24 febbraio. Il valore simbolico del gesto viene sottolineato anche dallo stesso Deineko, che alla provocazione aggiunge sulla sua pagina Facebook l’avvertimento: «Siate consapevoli. La vittoria sarà per l’Ucraina!!».']"
260,news-931897,Zelensky: «Sappiamo combattere: i russi sono incompetenti». Stretta sui partiti e parlamentari: limitazioni a 11 forze filo-russe – Il video,https://www.open.online/2022/03/20/guerra-ucraina-zelensky-20-marzo-sappiamo-combattere-russi-video,2022-03-20 09:30:00,"['Zelensky: «Sappiamo combattere: i russi sono incompetenti». Stretta sui partiti e parlamentari: limitazioni a 11 forze filo-russe – Il video\n', '\n', 'Dure critiche arrivano dal presidente della Duma russa dopo che Zelensky ha deciso di mettere sotto stretta sorveglianza buona parte dei partiti di opposizione, anche rappresentati in Parlamento a Kiev\n', 'Rischia di aprirsi un complicato fronte interno per il presidente ucraino Volodymyr Zelensky, che nel video diffuso nella prime ore del 20 marzo ha annunciato di voler limitare l’attività di 11 partiti politici ucraini, mettendo la loro attività sotto controllo finché sarà in vigore la legge marziale. I partiti colpiti dalle restrizioni sono considerati filo-russi fino alla connivenza con Mosca. Come riporta la Bbc, Zelensky elenca tutte le forze politiche colpite, a cominciare dalla Piattaforma di opposizione – Per la vita, ritenuto uno dei partiti più vicini alla Russia e che ha una rappresentanza nel parlamento ucraino. Colpiti anche partiti come Blocco d’Opposizione, Partito della Sharia, Nostro, Opposizione di Sinistra, Unione delle Forze di Sinistra, Stato, Partito socialista progressista ucraino, Partito socialista dell’Ucraina, Socialisti e Blocco Vladimir Saldo. Il presidente della Duma russa, Viacheslav Volodin, ha duramente criticato la decisione di Zelensky: «Ha commesso un altro errore: questo comporterà una spaccatura nella società». \n', '«Dopo otto anni di aggressione, gli ucraini hanno dimostrato di saper combattere in modo più professionale di un esercito che lo fa da decenni in diverse regioni e in diverse condizioni». Il presidente ucraino Volodymyr Zelensky esalta i suoi connazionali alla fine del ventiquattresimo giorno di combattimenti contro l’esercito russo. Nel video, Zelensky ribadisce il successo delle forze ucraine che rispondono: «con saggezza e coraggio all’enorme numero di equipaggiamenti e soldati» inviati dalla Russia in Ucraina. Come avvenuto ad esempio a Chornobaivka, che: «passerà alla storia della guerra», là dove l’esercito russo è stato respinto in diversi attacchi e dove sarebbe morto il quinto generale russo, Andrej Mordvichev, comandante dell’ottava Armata del Distretto Militare meridionale delle Forze armate della federazione russa: «Questo è un luogo in cui l’esercito russo e i suoi comandanti si sono mostrati completamente come sono: incompetenti, in grado di spingere semplicemente il loro popolo al massacro». Successi che arrivano mentre su altri fronti prosegue l’assedio asfissiante delle truppe russe, come a Mariupol, dove invece resteranno nella storia i crimini di guerra che sono stati commessi: «Fare questo a una città pacifica, quello che hanno fatto gli occupanti, è una cosa terribile che sarà ricordata per i secoli a venire».']"
261,news-931917,"«La Cina è dalla parte giusta della storia», Pechino sull’invasione Ucraina tira dritto: «Basta accuse: da noi giudizi indipendenti sull’Ucraina»",https://www.open.online/2022/03/20/guerra-ucraina-ministro-esteri-cina,2022-03-20 07:40:00,"['«La Cina è dalla parte giusta della storia», Pechino sull’invasione Ucraina tira dritto: «Basta accuse: da noi giudizi indipendenti sull’Ucraina»\n', '\n', 'La Cina non intende accettare alcun tipo di: «coercizione o pressione» da parte di altri Paesi e continuerà a esprimere: «giudizio indipendenti» sul conflitto ucraino, dice il ministro degli Esteri cinese dopo il colloquio tra Joe Biden e Xi Jinping\n', '«Il tempo dimostrerà che la posizione della Cina è dalla parte giusta delle storia» ha detto il ministro degli Esteri cinese Wang Yi a proposito dell’invasione russa dell’Ucraina. Una dichiarazione che arriva a poche ore di distanza da quella del suo vice, Le Yucheng, che aveva criticato la Nato per la costante espansione nell’Est Europa degli ultimi anni: «che ha costretto all’angolo una potenza nucleare come la Russia». Il viceministro aveva anche criticato le sanzioni dei Paesi occidentali definite: «sempre più oltraggiose» e che costringono senza motivo i cittadini russi a privarsi di beni provenienti dall’estero. \n', 'Pechino ribadisce di non aver alcuna intenzione di cedere alle pressioni internazionali perché condanni l’invasione in Ucraina voluta da Vladimir Putin. Lo scorso venerdì 18 marzo, il presidente americano Joe Biden aveva avvertito Xi Jinping in un lungo colloquio telefonico di: «conseguenze per Pechino» se avesse fornito supporto materiale all’invasione russa dell’Ucraina. Una minaccia respinta dal ministro degli Esteri cinese oggi 20 marzo: «La Cina continuerà a formulare giudizi indipendenti, basati sul merito della questione e in un atteggiamento obiettivo ed equo. Non accetteremo mai alcuna coercizione e pressione esterna e ci opponiamo anche a qualsiasi accusa e sospetto infondati».\n', 'Commentando la telefonata tra Xi e Biden, Wang ha detto che il messaggio più importante del presidente cinese è stato che la Cina è sempre stata una forza per mantenere la pace nel mondo. E questo ruolo quasi di regia è ribadita anche oggi dal ministro degli Esteri di Pechino, quando dice che: «la soluzione a lungo termine è abbandonare la mentalità della Guerra fredda, astenersi dall’impegnarsi in scontri di gruppo e formare veramente un’architettura di sicurezza regionale equilibrata, efficace e sostenibile. Solo in questo modo si può raggiungere una stabilità a lungo termine nel continente europeo».']"
262,news-930775,"Mosca attacca l’Italia, Draghi durissimo: «Dal governo russo parole odiose e inaccettabili». Kiev: «Evacuati 190 mila civili». La Cina difende la Russia: «Sanzioni oltraggiose»",https://www.open.online/2022/03/19/guerra-ucraina-19-marzo,2022-03-19 23:37:00,"['Mosca attacca l’Italia, Draghi durissimo: «Dal governo russo parole odiose e inaccettabili». Kiev: «Evacuati 190 mila civili». La Cina difende la Russia: «Sanzioni oltraggiose»\n', '\n', 'Le forze russe tagliano fuori l’esercito ucraino dal Mare d’Azov nel Donetsk. Mosca conferma di aver usato per la prima volta nel conflitto il missile ipersonico Kinzhal. Mariupol è ancora sotto attacco. Zelensky chiede di vedere Putin per farmare la guerra. L’Ucraina ha fatto evacuare 190mila civili attraverso corridoi umanitari\n', 'È il 23° giorno della guerra in Ucraina, un conflitto iniziato quando Vladimir Putin il 24 febbraio ha dato l’ordine di invadere Kiev. L’esercito di Mosca è entrato a Mariupol, dove si combatte in centro. Nel suo discorso alla nazione di ieri lo Zar ha detto che l’operazione speciale in Ucraina continuerà finché non saranno raggiunti tutti gli obiettivi. A Leopoli è andata in scena la protesta dei 109 passeggini vuoti. Intanto lo Stato Maggiore dell’esercito ucraino dice che la Russia ha preso il controllo del Mare d’Azov. Zelensky chiede un incontro a Putin ma i russi dicono no: «Prima il trattato».\n', '23.15 – Media: «6.600 persone evacuate oggi»\n', 'Oltre 6.600 persone sono state evacuate dalle zone più a rischio dell’Ucraina nella giornata di oggi. Lo riporta il Kyiv Independent. Circa 4.128 persone, tra cui più di 1.100 bambini, sono state evacuate da Mariupol a Zaporizhia. Quasi 1.820 sono state evacuate dall’Oblast di Kiev. Complessivamente, otto dei 10 corridoi umanitari previsti hanno funzionato.\n', '22.16 – Paura a Mariupol per i bimbi bloccati in una clinica\n', 'Diciannove bambini, specie orfani, sono «in grave pericolo», bloccati in un sanatorio a Mariupol, la città ucraina assediata dalle forze armate russe. A denunciare il fatto sono parenti e testimoni. I minorenni – con una età compresa tra i 4 e i 17 anni – erano stati sistemati nella clinica prima che scoppiasse la guerra. E ora si trovano ancora ricoverati in questo centro per il trattamento delle malattie polmonari dei minori perché i loro tutori non sono riusciti a riprenderli a causa del conflitto. Per questo, come raccontano i testimoni, «sono in grave pericolo». Uno pneumologo, un cuoco e due infermiere si prendono cura dei bambini, mentre la polizia locale porta loro del cibo, ma proprio il cibo a loro destinato potrebbe esaurirsi velocemente. Missili russi negli ultimi giorni sono caduti non lontano dalla clinica dove, si precisa, «non c’è riscaldamento, fa freddo. Una delle bambine, di circa otto anni, mi ha mostrato una lacerazione sul viso causata dal freddo». \n', '21.45 – Gaffe di Johnson: paragona la lotta degli ucraini alla Brexit \n', 'Gaffe di Boris Johnson sulla guerra in Ucraina. Il premier britannico ha ricevuto una pioggia di critiche, anche all’interno del suo partito. Durante l’intervento alla conferenza di primavera dei Tory a Blackpool, ha affermato che «l’istinto del nostro popolo, come quello del popolo ucraino, è scegliere la libertà», e il voto sulla Brexit ne è stato «celebre esempio recente». Un esponente di rilievo del partito, Lord Barwell, non ha gradito, e ha ricordato a Johnson che l’Ucraina sta cercando di entrare nell’Unione europea. «A parte il fatto che votare in un referendum libero ed equo non è in alcun modo paragonabile a rischiare la vita per difendere il proprio Paese dall’invasione, il fatto imbarazzante è che gli ucraini stanno combattendo per la libertà di aderire l’Ue», ha scritto su Twitter. Ancora più sferzante è stato il leader dei liberaldemocratici Ed Davey. Il primo ministro «è un imbarazzo nazionale». E «paragonare un referendum con donne e bambini in fuga dalle bombe di Putin è un insulto a ogni ucraino», ha sottolineato.\n', '21.05 – Morti e feriti in bombardamenti a Kharkiv\n', 'I media ucraini riferiscono di bombardamenti su Kharkiv, con morti e feriti. Secondo l’Ukrainska Prava, che cita testimoni oculari, l’attacco avrebbe colpito alcuni edifici residenziali causando anche degli incendi. Secondo le informazioni del Centro medico di emergenza ci sarebbe anche un bambino tra le vittime.\n', '20.50 – Sindaco: «Migliaia di cittadini di Mariupol portati in Russia»\n', '«Migliaia di residenti di Mariupol sono stati portati in remote città della Russia, deportati come fecero i nazisti durante la seconda guerra mondiale». Questo quanto denuncia il sindaco di Mariupol Vadym Boichenko. «Nell’ultima settimana, diverse migliaia di residenti sono stati portati in Russia. Gli occupanti hanno portato via illegalmente persone dal distretto di Livoberezhny e da un rifugio antiaereo nell’edificio di un club sportivo, dove più di mille persone, soprattutto donne e bambini, si nascondevano dai bombardamenti».\n', '20.29 – La Cina alza i toni contro Nato e Paesi occidentali: «Sanzioni sempre più oltraggiose»\n', 'Un alto funzionario del governo cinese ha affermato che le sanzioni imposte dalle nazioni occidentali alla Russia sull’Ucraina sono sempre più «oltraggiose». Anche il viceministro degli Esteri Le Yucheng ha condiviso il punto di vista di Mosca sulla Nato, affermando che l’alleanza non dovrebbe espandersi ulteriormente verso est, costringendo una potenza nucleare come la Russia «in un angolo». Pechino si è opposta alle sanzioni economiche nei confronti di Mosca. «Le sanzioni contro la Russia stanno diventando sempre più oltraggiose», ha detto Le al forum sulla sicurezza a Pechino, aggiungendo che i cittadini russi sono stati privati \u200b\u200bdei beni all’estero «senza motivo». «La storia ha dimostrato più e più volte che le sanzioni non possono risolvere i problemi. Le sanzioni danneggeranno solo la gente comune, avranno un impatto sul sistema economico e finanziario… e peggioreranno l’economia globale».\n', '20.03 – Poroshenko: «Putin è un pazzo maniaco, Biden venga in Ucraina»\n', 'Secondo l’ex presidente ucraino Petro Poroshenko, il presidente degli Stati Uniti Joe Biden dovrebbe andare di persona in Ucraina quando il 24 marzo verrà in Europa per il vertice della Nato a Bruxelles e per partecipare a una riunione del Consiglio europeo. «Perché no, mio caro amico, ottimo amico dell’Ucraina, Joe Biden, il leader mondiale, che ora dimostra la sua leadership, perché non viene a trovarci qui la prossima settimana in segno di solidarietà?» sono le parole che Poroshenko ha rilasciato ai microfoni della Cnn da Kiev, con addosso un giubbotto militare. «Sarebbe un passo estremamente importante, una dimostrazione, il mondo intero è insieme a noi contro la Russia», ha proseguito Poroshenko secondo cui Putin è un «pazzo maniaco».\n', '19.49 – Allarme Unicef: «I bambini sono ad alto rischio tratta» \n', 'Allarme dell’Unicef sulle condizioni dei bambini che fuggono dalla guerra in Ucraina. Secondo l’associazione, i più piccoli sono esposti a un rischio maggiore di tratta e sfruttamento. Con oltre 1,5 milioni di bambini fuggiti dalle zone calde del conflitto, dall’inizio dell’offensiva russa lo scorso 24 febbraio, «la minaccia per i bambini è reale e crescente con il rischio di un aumento significativo della tratta di esseri umani e un’acuta crisi di protezione dei bambini», scrive l’Unicef in una nota. Secondo una recente analisi, il 28% delle vittime identificate della tratta a livello globale è nella fascia di età infantile bambini.\n', '19.28 – In 10.000 all’Arco della Pace di Milano \n', 'Migliaia di persone – circa 10.000 per gli organizzatori – sono scese in piazza all’Arco della Pace di Milano per dire no alla guerra e in solidarietà con il popolo ucraino. Per l’occasione l’Arco della Pace è stato illuminato di giallo e di blu e ai partecipanti sono stati distribuiti dei cartelli degli stessi colori. «Non sappiamo quanto durerà questa tragedia, dobbiamo esserci, Milano deve esserci per il tempo che servirà», ha detto il sindaco Beppe Sala secondo cui a Milano potrebbero arrivare 40 mila persone in fuga dalla guerra.\n', '19.16 – Il brand Loro Piana prende le distanze da Putin \n', 'Loro Piana prende le distanze da Vladimir Putin che si è presentato sul palco dello stadio di Mosca per parlare alla nazione con addosso un parka da 12 mila euro delle sue collezioni passate. «Lvmh, il gruppo di cui Loro Piana fa parte, ha da subito preso le distanze – spiega Pier Luigi Loro Piana -, è chiaro da che parte abbiamo deciso di stare». La società di moda ha infatti interrotto le forniture in Russia e sta agendo per aiutare il popolo ucraino attraverso le associazioni impegnate nella solidarietà. «Putin dovrebbe riflettere su ciò che sta facendo vivere al popolo ucraino», sono le parole dell’imprenditore. \n', '18.57 – Deputata Volodina: «Roma non si fidi più di Mosca»\n', '«L’Europa e l’Italia non si fidino più della Russia, e non solo di Putin». Questa l’esortazione della deputata della Rada – il Parlamento ucraino – Daria Volodina, nel giorno in cui Mosca si è scagliata contro il governo italiano e, in particolare, contro il ministro della Difesa Lorenzo Guerini. Volodina è co-presidente dell’associazione inter-parlamentare italo-ucraina e lunedì avrà un incontro in videoconferenza con alcuni deputati e senatori italiani. «Noi siamo molto grati all’Italia per gli aiuti umanitari che ci hanno inviato. Non solo, stanno ospitando i nostri profughi. Ma la vera questione è chiudere i cieli ucraini. Ecco perché chiedo a tutti Paesi d’Europa e del mondo di farlo», evidenzia la deputata. \n', '18.26 – Draghi: «Da Mosca parole inaccettabili, solidarietà a Guerini» \n', 'Anche il presidente del Consiglio, come il ministro degli Esteri, esprime solidarietà per Lorenzo Guerini, dopo gli attacchi a lui indirizzati dal Cremlino. «Esprimo piena solidarietà al ministro della Difesa, Lorenzo Guerini, vittima di attacchi da parte del governo russo. Il paragone tra l’invasione dell’Ucraina e la crisi pandemica in Italia è particolarmente odioso e inaccettabile – ha affermato il premier Mario Draghi -. Il ministro Guerini e le forze armate sono in prima linea per difendere la sicurezza e la libertà degli italiani. A loro va il più sentito ringraziamento del governo e mio personale».\n', '18.15 – Zelensky si collega con Berna: «I soldi degli oligarchi sui conti svizzeri»\n', 'Zelensky attacca il sistema bancario svizzero. Nel corso di un collegamento video con Berna, in occasione di una manifestazione contro la guerra, il presidente ucraino ha detto: «Nelle vostre banche si trovano i soldi delle persone che hanno scatenato questa guerra. Questo è doloroso. Congelare i loro conti – ha aggiunto – significa lottare contro il male». Secondo quanto riporta il Guardian, Zelensky avrebbe detto che gli ucraini sanno che le loro città vengono distrutte «per ordine di persone che vivono in Europa, in bellissime città svizzere, che godono di proprietà nelle vostre città». E ancora: «Sarebbe davvero bello privarli di questo privilegio». Va sottolineato che la Svizzera, pur non essendo membro dell’Unione europea, ha adottato tutte le sanzioni decise contro individui ed entità russe. Inclusi quindi gli ordini di congelare le ricchezze russe nelle banche svizzere.\n', '18.02 – Di Maio: «Mosca invece di minacciare fermi la guerra»\n', '«Le continue e ripetute provocazioni delle autorità russe al governo italiano, compresa quella a Lorenzo Guerini, non ci meravigliano più». Così scrive il ministro degli Esteri Luigi Di Maio su Twitter. «Il governo russo – continua – invece di trascorrere le giornate minacciando, fermi la guerra in Ucraina che sta causando la morte di civili innocenti».\n', '17.48 – Kiev: «190mila civili evacuati con i corridoi umanitari» \n', 'L’Ucraina è riuscita a far evacuare 190.000 civili dalle zone del conflitto attraverso i corridoi umanitari da quanto è cominciata l’offensiva russa, il 24 febbraio scorso. Lo ha comunicato la vice premier Iryna Vereshchuk in un’intervista, come riportato i media internazionali.\n', '17.15 – Johnson: «Putin come uno spacciatore, serve l’indipendenza dal gas»\n', '«Vladimir Putin negli ultimi anni è stato come uno spacciatore di strada, alimentando una dipendenza nei paesi occidentali dai suoi idrocarburi». Queste le parole del primo ministro del Regno Unito Boris Johnson pronunciate nel corso della conferenza di primavera del Partito conservatore a Blackpool, come riportato dai media britannici. «Dobbiamo liberarci da quella dipendenza, dagli idrocarburi russi, è fondamentale se vogliamo resistere al bullismo di Putin – ha concluso – così eviteremo di essere ricattati da lui».\n', '16.30 Kiev: «Nessun avanzamento dei russi»\n', 'Non ci sarebbe stato alcun avanzamento dell’esercito russo oggi 19 marzo secondo fonti ucraine. Il portavoce del ministro della Difesa di Kiev, Oleksandr Motuzyanyk, sostiene che nella giornata: «non ci sono stati cambiamenti significativi sulla situazione operativa, il nemico è stato fermato in quasi tutte le direzioni in cui stava avanzando». \n', '14.32 – Mosca attacca Guerini e Letta lo difende: «Farneticazioni»\n', 'Il segretario del Pd Enrico Letta ha pubblicato un tweet in cui difende il ministro della Difesa Lorenzo Guerini (Pd). Nelle ultime ore Alexei Paramonov, direttore del Dipartimento europeo del ministero degli Esteri russo, aveva detto: «In accordo con l’intesa raggiunta a livello di Presidente della Russia e Presidente del Consiglio dei Ministri d’Italia nel marzo-aprile 2020, all’Italia è stata fornita un’assistenza significativa attraverso il Ministero della Difesa, il Ministero dell’Industria e Commercio e Ministero della Salute della Russia. A proposito, una richiesta di assistenza alla parte russa fu inviata allora anche dal ministro della Difesa italiano Lorenzo Guerini, che oggi è uno dei principali ‘falchi’ e ispiratori della campagna antirussa nel governo italiano». Secca la risposta di Letta: «Il Ministero degli Esteri russo piega a propaganda di guerra anche il dramma Covid nell’attaccare con farneticazioni inaccettabili il Ministro Lorenzo Guerini. Il nostro sostegno è ancora più convinto e diventa legittimo dubitare delle reali intenzioni di quelle missioni di aiuto sanitario».\n', '13.55 – Colpo di mortaio contro villaggio: 7 morti\n', 'Secondo una nota della polizia ucraina, l’esercito russo avrebbe sparato un colpo di mortaio contro il villaggio di Makariv, un centro da poco meno di 10 mila abitanti nella regione di Kiev. L’attacco avrebbe provocato sette vittimen: «Gli occupanti hanno sparato con artiglieria pesante contro insediamenti nella regione di Bucha. A seguito dei bombardamenti nemici di Makariv, sette civili sono stati uccisi. Cinque persone sono rimaste ferite e sono in ospedale».\n', '13.50 – Papa prega in ucraino e russo\n', 'In occasione della Festa di San Giuseppe, Papa Francesco ha pubblicato dai suoi account ufficiali un tweet tradotto sia un russo che in ucraino. Il testo è il seguente: «San Giuseppe, tu che hai sperimentato la sofferenza di chi deve fuggire, tu che sei stato costretto a emigrare per salvare la vita alle persone più care, proteggi tutti coloro che fuggono a causa della guerra, sostienili nelle difficoltà, rafforzali nella speranza e fa’ che incontrino accoglienza e solidarietà. Amen». \n', '13.33 – Fassino: «Non ci faremo intimorire da Mosca»\n', 'Piero Fassino, presidente della Commissione Esteri della Camera eletto nelle liste del Pd, ha risposto alle minacce di Alexei Paramonov sulle conseguenze che l’Italia potrebbe avere nel caso scegliesse di imporre nuove sanzioni alla Russia: «L’Italia è al fianco dell’Ucraina che sta difendendo la sua libertà. Non ci faremo intimidire da minacce inaccettabili e irricevibili provenienti da chi ha invaso una nazione sovrana, violando ogni principio di convivenza tra le nazioni e di diritto internazionale».\n', '13.22 – Atletica, oro mondiale nel salto in alto per l’Ucraina\n', 'Yaroslava Mahuchikh si è appenna qualificata come campionessa mondiale per il salto in alto indoor. Mahuchikh, 20 anni, fa parte della squadra di sei atleti ucraini che si sono presentati ai Mondiali di atletica indoor di Belgrado, in Serbia. Si tratta del suo primo oro in carriera: raggiunto grazie a un salto di 2,02 metri.\n', '12.40 – Onu: 816 vittime e 1.333 feriti tra gli ucraini\n', 'Secondo l’ultimo report diffuso dall’Onu, dall’inizio della guerra ci sarebbero state 816 vittime tra i civili ucraini e 1.333 feriti. L’Onu però ammette che si tratta di stime più basse della realtà: nel suo report infatti ci sono solo i dati che si possono verificare in questo momento.\n', '12.38 – Lavrov: «Usa vieta a Kiev di accettare le richieste di Mosca»\n', 'Il ministro degli esteri russo Serghei Lavrov ha spiegato all’agenzia di stampa Interfax che sarebbero gli Stati Uniti a ostacolare i negoziati di pace con Kiev: «Un dialogo è stato stabilito nel tempo, anche se noi abbiamo costantemente l’impressione che la delegazione ucraina venga tenuta per mano da qualcuno, probabilmente dagli americani, e le venga impedito di essere d’accordo con le nostre richieste, che giudico assolutamente minime». Lavrov ha detto anche che l’alleanza con la Cina uscirà rafforzata da questo conflitto: «Si rafforzerà, considerato che l’Occidente sta calpestando ogni pilastro del sistemo internazionale e noi, le due grandi potenze, dobbiamo ovviamente pensare a come proseguire». Il ministro ha parlato anche della possibilità di introdurre forze Nato di peace keeping: «La richiesta di inviare peacekeeper della Nato in Ucraina è demagogica. È possibile che tale richiesta implichi il controllo polacco sulla parte occidentale dell’Ucraina».\n', '12.30 – Missili ipersonici, l’Ucraina non conferma l’attacco\n', 'Il ministero della Difesa russo ha annunciato di aver utilizzato un missile ipersonico russo Kinzhal contro l’Ucraina. Si tratta di un ordigno classificato come ipersonico, visto che è in grado di superare di dieci volte la velocità del suono, sfuggendo così ai radar e ai sistema di difesa utilizzati da Kiev. Il portavoce dell’Aereonautica Militare delle Forze ucraine ha confermato un attacco nella regione di Ivano-Frankivsk ma ha spiegato che al momento non c’è nessuna possibilità di confermare anche l’utilizzo di missili ipersonici.\n', '11.31 – Mosca: «Ci aspettiamo che a Roma tornino in sé»\n', 'Alexei Paramonov è il direttore del Dipartimento europeo del ministero degli Esteri della Russia. Ai microfoni dell’agenzia di stampa Ria Novosti ha spiegato che l’Italia rischia di andare incontro a conseguenze irreversibili con la decisione di nuove sanzioni: «Le sanzioni non sono una nostra scelta. Non vorremmo che la logica del ministro dell’Economia francese Bruno Le Maire, che ha dichiarato la “totale guerra finanziaria ed economica” alla Russia, trovasse seguaci in Italia e provocasse una serie di corrispondenti conseguenze irreversibili». E poi ha aggiunto: «Ci aspettiamo che a Roma, come in altre capitali europee, tornino comunque in sé, ricordino gli interessi profondi dei loro popoli, le costanti pacifiche e rispettose delle loro aspirazioni di politica estera». \n', '10.55 – Mattarella: «Il Papa è un riferimento per la pace»\n', 'Il presidente della Repubblica Sergio Mattarella ha inviato a Papa Francesco un messaggio per celebrare il suo nono anniversario come pontefice: «Nell’attuale situazione le Sue accorate invocazioni contro la guerra assumono la veste di un appello affinché si ritrovino le ragioni del dialogo e si ponga fine a una situazione gravissima e inaccettabile che mette a repentaglio la sicurezza e la stabilità globali».\n', '10.40 – Allarme a Leopoli\n', 'Un nuovo allarme aereo ha risuonato a Leopoli (Lviv). Le sirene hanno cominciato a suonare per alcuni minuti mentre le strade del centro erano piene di residenti. Le autorità militari ucraine hanno invitato la popolazione ad andare nei rifugi. Ieri il sindaco di Leopoli Andriy Sadovyi ha chiesto alla popolazione di rispettare le regole nel momento in cui scattano le sirene e di non restare nelle proprie case.\n', '10.30 – Lukashenko: la Russia da sola in Ucraina\n', 'Il presidente della Bielorussia Alexandr Lukashenko dice che la Russia è in grado di condurre la sua operazione in Ucraina da sola e che nessuno ha chiesto al suo paese di intervenire. Lukashenko sottolinea che Minsk mantiene la sua neutralità rispetto agli eventi in Ucraina, ma spiega anche che da parte bielorussa c’era stata la disponibilità a dispiegare le sue forze di frontiera fra Donbass e Russia, iniziativa che è stata però respinta da Kiev. «Ho fatto di tutto per evitare la guerra ma non è stato possibile, perché? Perché l’Occidente ha spinto per questa guerra», ha detto. Lukashenko ha aggiunto che la leadership russa ha ragioni per non fidarsi dell’attuale governo di Kiev e ha detto che le economie della Russia e della Bielorussia sono indivisibili. \n', '10.00 – Austin: Putin metta fine al conflitto\n', 'Il Segretario della Difesa Usa Lloyd Austin, in visita ufficiale in Bulgaria, ha detto che il presidente russo Vladimir «Putin ha oltrepassato varie opportunità per una de-escalation e per una soluzione diplomatica» del conflitto in Ucraina. «La cosa più intelligente che Putin potrebbe fare in questo momento è mettere fine a questo conflitto», ha aggiunto durante una visita ufficiale in Bulgaria, dove ha fatto «appello a una soluzione diplomatica» della crisi.\n', '9.12 – Mykhailo Podolyak: «Per la pace ci vorranno settimane»\n', 'Il consigliere del\n', 'presidente ucraino Volodymyr Zelensky, Mykhailo Podolyak, ha detto\n', 'oggi che i colloqui di pace tra Kiev e la Russia «potrebbero durare\n', 'diverse settimane». Secondo Podolyak le posizioni di Mosca sono\n', 'diventate più «adeguate». Allo stesso tempo, però, i negoziati su\n', 'questioni chiave come le garanzie per la sicurezza, il ritiro delle\n', 'truppe russe e il cessate il fuoco «potrebbero necessitare di più\n', 'tempo».\n', '9.00 – Le autorità ucraine: 112 bimbi uccisi \n', 'Le autorità ucraine hanno\n', 'confermato che ad oggi sono 112 i bambini uccisi dall’inizio della\n', 'guerra con la Russia. Tre in più rispetto a ieri quando il bilancio\n', 'era calcolato a 109, riferisce Sky News. I bambini feriti sono invece\n', '140.\n', '8.08 – L’indice di qualità dell’aria di Kiev\n', 'L’indice di qualità dell’aria di Kiev è a un livello malsano dopo i bombardamenti a cui è stata sottoposta la Capitale dell’Ucraina. L’indice di qualità dell’aria, fa sapere il Kiev Independent, riporta all’inizio del 19 marzo che la concentrazione di inquinanti nell’aria è attualmente 27,8 volte superiore al valore guida annuale dell’OMS.\n', '7.40 – Gli 007 del Regno UNito: la Russia passa alla strategia di logoramento\n', 'La Russia è stata costretta a cambiare i piani in Ucraina passando a una strategia di logoramento, che produrrà probabilmente un aumento delle vittime civili e delle distruzioni di infrastrutture e l’intensificarsi della crisi umanitaria. Questo il pronostico contenuto nel rapporto mattutino dell’intelligence britannica pubblicato dal ministero della Difesa del Regno Unito. Questa opzione, spiegano gli 007 al servizio segreto di Sua Maestà, «implica l’uso indiscriminato della potenza di fuoco. Finora il Cremlino non è riuscito a raggiungere i suoi obiettivi originali, è rimasto sorpreso dalla portata e dalla ferocia della resistenza Ucraina.\n', '7.15 – La minaccia della Duma all’Occidente\n', 'L’Occidente, la Nato e gli\n', 'Stati Uniti dovrebbero smettere di fornire armi all’Ucraina. E se\n', 'vogliono la pace dovrebbero spendere soldi per gli aiuti umanitari.\n', 'Lo dice il portavoce della Duma Viacheslav Volodin all’agenzia di\n', 'stampa Tass. «Se si vuole una pace rapida, occorre prendere\n', 'decisioni rapide», ha aggiunto Volodin.\n', '7.00 – Kiev ancora non accerchiata\n', 'Un tentativo russo di\n', 'accerchiare la capitale dell’Ucraina Kiev è stato fermato\n', 'dall’esercito. I russi volevano prendere il controllo delle due\n', 'principali strade che portano alla capitale sulla riva destra e\n', 'sinistra del fiume Dnipro. Lo riferisce Oleksandr Hruzevych, vice\n', 'capo di stato maggiore dell’esercito ucraino, citato dalla Cnn. «Ad\n', 'oggi, il nemico è stato fermato a una distanza di quasi 70\n', 'chilometri dalla riva destra» del fiume Dnipro, che divide in due\n', 'Kiev, ha detto Hruzevych. Inoltre anche «sulla riva sinistra\n', 'l’avanzata è stata fermata. Il nemico sta cinicamente sparando alle\n', 'nostre strutture infrastrutturali», ma «le principali vie di\n', 'attacco sono bloccate».\n', '6.40 – L’Ucraina: abbiamo ucciso un altro generale\n', ' Il ministero della Difesa di Kiev ha rivendicato l’uccisione del generale Andrei Mordvichev. Si tratta del quinto generale russo morto in Ucraina dall’inizio dell’invasione ordinata dal presidente russo Vladimir Putin, secondo la difesa Ucraina. Una sua fotografia è stata postata su Twitter dallo Stato Maggiore della Difesa Ucraina. \n', '5.00 – Ucraina: distrutti 12 velivoli russi\n', 'L’Ucraina sostiene di aver\n', 'distrutto 12 tra velivoli e missili russi. Secondo le forze armate\n', 'ucraine le difese aeree hanno distrutto due aerei, tre elicotteri,\n', 'tre droni e quattro missili da crociera. Colpito anche per la sesta\n', 'volta l’aeroporto di Chornobaivka, dove la Russia ha piazzato parte\n', 'della sua flotta aerea.\n', '3.30 – Ucraina: la Russia ha il controllo del Mare d’Azov\n', 'Lo stato maggiore delle forze armate ucraine afferma che i russi sono riusciti a escluderli dal Mare d’Azov. «Gli occupanti sono parzialmente riusciti nell’area operativa di Donetsk, privando temporaneamente l’Ucraina dell’accesso al Mare d’Azov», si legge in un comunicato. Ma lo stato maggiore afferma che Mosca è ancora ostacolata in tutti i suoi principali obiettivi di guerra. «Il nemico sta cercando di compensare per i fallimenti avanzando le truppe durante le operazioni di terra con l’uso di armi ad alta precisione e bombardamenti indiscriminati», aggiunge il comunicato.\n', '2.30 – La mappa degli obiettivi civili colpiti\n', 'Bellingcat ha pubblicato una mappa che illustra dove sono stati colpiti gli obiettivi civili in Ucraina. \n', '1.50 – Un incontro tra Putin e Zelensky?\n', 'Il testo di un trattato di pace o di un accordo per finire la guerra tra Russia e Ucraina deve essere approvato prima ancora dell’incontro tra i presidenti di Russia e Ucraina, Vladimir Putin e Vladimir Zelensky. Il capo negoziatore russo, Vladimir Medinsky, citato dalla Tass, ha spiegato che «non sono assolutamente pronto a commentare in merito. Posso solo dire che prima ancora di menzionare una riunione dei due leader, le delegazioni di negoziatori devono preparare e concordare il testo di un trattato. Successivamente, il testo dovrebbe essere siglato dai ministri degli Esteri e approvato dai governi». \n', '1.11 – La centrale di Zaporizhzhia\n', 'È tornata operativa una delle tre linee elettriche della centrale nucleare di Zaporizhzhia, la più grande d’Europa, situata nei pressi della città ucraina di Enerhodar, rimasta danneggiata dopo l’attacco delle forze russe. I tecnici ucraini sono riusciti a riparare una delle linee elettriche che si era bloccata durante il pesante bombardamento delle forze russe. La centrale nucleare è sotto il pieno controllo delle forze militari di Mosca.']"
263,news-931743,"La denuncia del sindaco di Mariupol: «In migliaia deportati da qui in Russia, come fecero i nazisti»",https://www.open.online/2022/03/19/guerra-ucraina-sindaco-mariupol-deportati-russia,2022-03-19 21:02:00,"['La denuncia del sindaco di Mariupol: «In migliaia deportati da qui in Russia, come fecero i nazisti»\n', '\n', 'Il primo cittadino: «È difficile immaginare che nel ventunesimo secolo le persone possano essere deportate con la forza in un altro Paese. Servono punizioni maggiori per tutti i crimini di guerra che i russi stanno commettendo»\n', 'Le forze russe hanno aumentato il controllo nella città portuale di Mariupol, in Ucraina, una delle città che ha subìto le peggiori sofferenze della guerra di Mosca. «Bambini, anziani stanno morendo, la città è distrutta ed è stata spazzata via dalla faccia della terra», ha dichiarato oggi il capo della polizia locale, Michail Vershnin. E Vadym Boychenko, sindaco di Mariupol, sempre nella giornata odierna ha pubblicato un comunicato su Telegram, in cui ha denunciato che i cittadini di Mariupol’, negli ultimi giorni,« sono stati deportati in remote città della Russia, deportati come fecero i nazisti durante la seconda guerra mondiale». «È noto che i residenti di Mariupol’ catturati sono stati portati nei campi di filtraggio, dove sono sottoposti al controllo da parte dei russi dei propri telefoni e dei documenti personali – ha proseguito il sindaco -. Dopo l’ispezione, alcuni residenti di Mariupol’ sono stati reindirizzati in città remote della Russia». Vadym Boychenko ha poi aggiunto: «Quello che gli occupanti russi stanno facendo oggi è noto alla generazione più anziana, che ha visto gli eventi orribili della Seconda guerra mondiale, quando i nazisti catturarono con la forza le persone. È difficile immaginare che nel ventunesimo secolo le persone possano essere deportate con la forza in un altro Paese». E il primo cittadino della città ha osservato che «non solo le truppe russe stanno distruggendo la nostra pacifica Mariupol, ma sono andate anche oltre e hanno iniziato a deportare i residenti di Mariupol’», sollecitando i Paesi a punire «più severamente la Russia per tutti i crimini di guerra che sta commettendo».']"
264,news-931391,Tutto quello che non torna nell’evento di Putin allo stadio: i dubbi sulle ragazze già viste un anno prima – I video,https://www.open.online/2022/03/19/guerra-ucraina-mosca-cosa-non-torna-evento-stadio-putin-video,2022-03-19 18:17:00,"['Tutto quello che non torna nell’evento di Putin allo stadio: i dubbi sulle ragazze già viste un anno prima – I video\n', '\n', 'Dal dubbio di numeri di spettatori effettivamente presenti allo stadio, alla riproposizione di alcune immagini dell’evento del 2021. Ecco tutte le anomalie nel discorso alla nazione del presidente russo\n', 'Il presidente russo Vladimir Putin, anche quest’anno, ha organizzato un concerto-evento per celebrare l’anniversario dell’annessione della Crimea alla Federazione russa, che si è concluso con il tradizionale discorso alla nazione, in cui il presidente russo ha ribadito il massimo impegno e sostegno alle truppe di Mosca nel loro “intervento militare speciale” contro l’Ucraina. Ma non tutto è filato liscio durante la diffusione dell’evento sul canale Rossiya-24, canale della tv di Stato russa, con il discorso di Putin che, oltre a essere stato costellato da diverse pause, si è improvvisamente interrotto, e al suo posto è stata mandata in onda l’esibizione del cantate russo Oleg Gazmanov. Il portavoce del Cremlino, Dmitry Peskov, ha spiegato all’agenzia\xa0RIA Novosti\xa0che l’interruzione della trasmissione è stata provocata da un «guasto tecnico al server». Subito dopo l’interruzione del discorso del presidente russo,\xa0il monologo è stato ritrasmesso per intero, senza interruzioni né «guasti tecnici». Ma non solo. \n', '\n', 'Il tuo browser non supporta il tag iframe\n', 'I dubbi sul numero di spettatori presenti allo stadio\n', 'L’evento si è tenuto presso lo stadio Luzhniki di Mosca davanti a 200mila persone, secondo i dati forniti del ministero dell’Interno russo. Nello stesso stadio, nel 2018, venne ospitata la finale dei Mondiali di calcio maschile, e ha però una capienza massima ufficiale di circa 81.000 posti a sedere. Dal calcolo della capienza è escluso il parterre, dove però era presente il palco dove si sono esibiti i vari artisti e dal quale Putin ha rivolto il proprio discorso alla nazione. Di conseguenza, risulta difficile che nello stadio possano essere entrate 200 mila persone. Inoltre, secondo le testimonianze raccolte dai giornalisti di Sota all’esterno dello stadio, alcuni partecipanti all’evento hanno spiegato di «essere stati caricati su un autobus» e di «essere stati portati allo stadio». \n', 'Le giovani presenti sugli spalti sia nel 2021 sia nel 2022\n', 'Durante la trasmissione dell’evento, tra gli spalti dello stadio Luzhniki di Mosca sono però apparse alcune spettatrici che erano presenti anche durante le celebrazioni dell’anniversario dell’annessione della Crimea alla Federazione russa dell’anno scorso. Ma a colpire non è stata tanto la presenza delle stesse persone, quanto i dubbi legati al loro abbigliamento, perfettamente identico a quello dell’anno precedente. Questo farebbe pensare a un riutilizzo di alcune riprese delle celebrazioni del 2021 che sarebbero state riutilizzate per la messa in onda delle celebrazioni. I casi sono principalmente due. Nel primo si osservano due giovani l’una con una mascherina blu e a fianco un’altra giovane con una felpa rosa, presenti sia all’evento del 2021 (qui il video dell’anno scorso, minuto 0.47), sia al concerto di quest’anno (minuto 55.36 di questo video). Ma non sono le sole. Altre due donne, l’una bionda e l’altra mora, con la mascherina e un piumino argentato sono apparse sia nella trasmissione dell’evento del 2021 (in questo video, minuto 4.19), sia in quello del 2022 (qui il video, minuto 55.29). Essendosi – di fatto – tenuto l’evento, come testimoniato dagli spettatori presenti all’esterno dello stadio, è plausibile l’ipotesi che le immagini degli spalti del 2021 siano state riutilizzate come quella che nel gergo tecnico viene definita “copertura” dalla regia, durante la messa in onda del concerto evento. \n', '\n', 'Il tuo browser non supporta il tag iframe']"
265,news-931551,Zelensky agli svizzeri in piazza: «Volevo per gli ucraini la pace e libertà a cui siete abituati: è l’ultima possibilità per l’umanità» – Il video,https://www.open.online/2022/03/19/guerra-ucraina-zelensky-discorso-svizzera-manifestazione-video,2022-03-19 17:49:00,"['Zelensky agli svizzeri in piazza: «Volevo per gli ucraini la pace e libertà a cui siete abituati: è l’ultima possibilità per l’umanità» – Il video\n', '\n', 'L’appello del presidente ucraino agli svizzeri scesi in piazza a sostegno di Kiev\n', 'Circa un migliaio di persone a Berna in Svizzera ha partecipato a una manifestazione in solidarietà con l’Ucraina a cui è intervenuto anche Volodymyr Zelensky con un discorso su maxischermo. Il presidente ucraino ha parlato della lunga tradizione di neutralità della Svizzera al suo stile di vita, a cui avrebbe voluto ispirarsi per il suo Paese: «Volevo portare in Ucraina gli stessi standard di pace e libertà che avete voi… questo è un sogno per tutti noi, poter vivere come in Svizzera, con benessere, pace e libertà. Per voi è normale, noi dobbiamo lottare per ottenere ciò. Stavamo percorrendo questo cammino, quando il 24 febbraio tutto è cambiato, non solo per noi ucraini ma anche per tutta l’Europa». Nel suo intervento, il presidente Zelensky ha attaccato la Nestlé, che ha deciso di mantenere sue attività in Russia, contrariamente ad altri grandi multinazionali: «Mariupol è in rovina e non c’è niente da mangiare lì», riprendendo lo slogan del brand «good food, good life». E non solo. \n', 'L’attacco alle banche svizzere\n', 'Zelensky ha anche attaccato il sistema bancario svizzero: «Nelle vostre banche si trovano i soldi delle persone che hanno scatenato questa guerra. Questo è doloroso. Aver congelato i loro conti significa lottare contro il male». Zelensky ha poi aggiunto che le città ucraine vengono distrutte «per ordine di persone che vivono in Europa, in bellissime città svizzere, che godono di proprietà nelle vostre città. Sarebbe davvero bello privarli di questo privilegio». Sul suo canale Telegram Zelensky ha pubblicato l’intervento richiamando il passaggio del discorso ai politici svizzeri e cittadini che hanno partecipato alla manifestazione a cui ha spiegato: «Ora abbiamo una possibilità. Un’occasione per mostrare non solo alla Russia, ma anche a qualsiasi aggressore, a qualsiasi stato terrorista, che la guerra non distruggerà la vittima, ma colui che l’ha iniziata. E forse questa è l’ultima possibilità per l’umanità di fermare la guerra».\n', 'Cassis: «Neutralità svizzera non in discussione, ma applicheremo sanzioni contro la Russia»\n', 'In piazza era presente anche il presidente della Confederazione, Ignazio Cassis, che ha sostenuto che la guerra russa all’Ucraina è guidata da una «follia devastante», sottolineando come il Paese «è pronto a sostenere il prezzo per la difesa della libertà e della democrazia» dell’Ucraina. Pur precisando che la neutralità svizzera «non è in discussione», Cassis ha ribadito che il Paese ha deciso di imporre alla Russia le stesse sanzioni dell’Unione Europea, pur non facendone parte. E rivolgendosi al presidente ucraino ha ribadito: «Siete i benvenuti e siamo impressionati dal coraggio con cui lottate per la democrazia, la libertà e la pace, che sono anche i nostri valori fondamentali». Cassis, inoltre, ha annunciato che nei prossimi giorni si recherà sul confine tra Ucraina e Polonia per prendere piena coscienza delle condizioni attuali della crisi. ']"
266,news-931443,"Zelensky mostra le immagini della devastazione russa in Ucraina: «Se non fermate la Russia ora, inizieranno altre guerre nel mondo» – Le foto",https://www.open.online/2022/03/19/zelensky-immagini-attacchi-russi-foto,2022-03-19 16:50:00,"['Zelensky mostra le immagini della devastazione russa in Ucraina: «Se non fermate la Russia ora, inizieranno altre guerre nel mondo» – Le foto\n', '\n', 'L’avvertimento del presidente ucraino alla comunità internazionale\n', 'Il presidente dell’Ucraina Volodymyr Zelensky ha rilanciato sul suo canale Telegram alcune delle immagini più drammatiche sulle devastazioni delle truppe russe nelle diverse città del Paese. Foto accompagnate da un monito per la comunità internazionale, su cui Zelensky torna a fare pressione perché aumentino gli aiuti a favore di Kiev: «Se la Russia non viene fermata ora, se la Russia non viene punita ora, altri aggressori nel mondo inizieranno altre guerre. In diverse regioni del mondo. In diversi continenti. Ovunque uno stato sogni di conquistare i suoi vicini».\n', 'Foto da Telegram/ Volodymyr Zelensky | Alex Lourie, Vadim Ghirda, Mikhail Palinchak, Wolfgang Schwan, Mstyslav Chernov.']"
267,news-931409,I russi salgono a bordo della Stazione spaziale internazionale con i colori dell’Ucraina – Il video,https://www.open.online/2022/03/19/guerra-ucraina-cosmonauti-russi-colori-ucraina-video,2022-03-19 16:11:00,"['I russi salgono a bordo della Stazione spaziale internazionale con i colori dell’Ucraina – Il video\n', '\n', 'I tre cosmonauti non hanno fatto riferimenti precisi sulla scelta delle tute gialle e azzurre per l’attracco all’Iss. Le tute standard per gli astronauti russi sono solitamente blu chiaro e almeno uno di loro è stato visto indossarla prima del decollo\n', 'I tre cosmonauti russi che si sono uniti all’equipaggio della Stazione spaziale internazionale hanno indossato per l’occasione una tuta gialla con richiami azzurri, gli stessi della bandiera ucraina. Un gesto che, come riporta anche la Bbc, sembra una protesta contro l’invasione russa dell’Ucraina, ma potrebbe anche essere un riferimento al fatto che i tre hanno frequentato l’Università Bauman di Mosca, come ha ricordato il capo dell’agenzia spaziale russa. L’ateneo ha colori simili a quelli dell’Ucraina. Le immagini trasmesse in streaming dalla Nasa e dall’agenzia russa Roscomos hanno mostrato l’arrivo di Denis Matveyev, Oleg Artemyev e Sergey Korsakov, accolti calorosamente dall’equipaggio della Iss composto da colleghi americani, russi e tedeschi. La tuta ufficiale dei cosmonauti russi di solito è blu chiaro e prima del decollo dal Kazakistan almeno uno dei tre cosmonauti russi è stato visto indossarla, come ricorda la Bbc. In conferenza stampa poi Artemyev ha provato a scherzare: «Avevamo accumulato molto materiale giallo, quindi dovevamo usarlo. Ecco perché dovevamo indossare il giallo». La missione dei tre cosmonauti russi durerà sei mesi.']"
268,news-931341,L’ucraina Yaroslava Mahuchikh è oro mondiale nel salto in alto,https://www.open.online/2022/03/19/yaroslava-mahuchikh-oro-mondiale-salto-in-alto,2022-03-19 13:55:00,"['L’ucraina Yaroslava Mahuchikh è oro mondiale nel salto in alto\n', '\n', '20 anni, ha lasciato l’Ucraina in condizioni difficili a causa dell’assedio russo per andare in Serbia dove ha vinto il suo primo oro\n', 'Performance strepitosa per l’ucraina Yaroslava Mahuchikh che diventa campionessa del mondo indoor nel salto in alto. Mahuchikh è una dei sei atleti del Paese, invaso dal 24 febbraio dalle truppe russe di Vladimir Putin, presenti a questi Mondiali. 20 anni, ha dovuto lasciare l’Ucraina in condizioni assai complicate per andare in Serbia dove ha vinto il suo primo oro iridato in carriera. Oggi 19 marzo con un salto di 2,02 metri, infatti, ha battuto l’australiana Eleanor Patterson (2,00 m) e la kazaka Nadezhda Dubovitskaya (1,98 m).\n', 'Foto in copertina: ANSA/EPA/ROBERT GHEMENT']"
269,news-931161,"Pordenone, No vax in piazza per la «pace giusta» e l’Italia fuori dalla Nato, strizzando l’occhio a Putin",https://www.open.online/2022/03/19/covid-19-pordenone-no-vax-guerra-ucraina-putin,2022-03-19 11:01:00,"['Pordenone, No vax in piazza per la «pace giusta» e l’Italia fuori dalla Nato, strizzando l’occhio a Putin\n', '\n', 'Sulle chat parlano di immagini della guerra «artefatte dalla propaganda occidentale», di «genocidi» della Nato e di governo ucraino «abusivo». La musica, insomma, è sempre la stessa: cambiano solo i protagonisti (prima i vaccini, ora l’Ucraina)\n', 'Sono finiti i tempi delle piazze stracolme di No vax e No Green pass. Il governo, infatti, ha allentato tutte le misure anti-Covid e, dunque, il popolo del no alla certificazione verde si sta trasformando più semplicemente nel popolo del “no”. Domani 20 marzo, infatti, come scrive Il Gazzettino, i No vax scenderanno in piazza a Pordenone per la pace «giusta» e per dire a gran voce «Via l’Italia dalla Nato». Insomma, strizzano l’occhio al presidente russo Vladimir Putin e le chat Telegram ne sono una prova. Addio messaggi contro i vaccini, ora arrivano quelli contro il governo ucraino «abusivo», contro il presidente Zelensky, contro le immagini della guerra «artefatte dalla propaganda occidentale» e contro i «genocidi» della Nato. La musica è sempre la stessa, cambiano solo i protagonisti: prima i vaccini, ora l’Ucraina. Il corteo di domani 20 marzo, previsto per le ore 15, sarà contro «le guerre e le discriminazioni per una pace giusta». «La manifestazione si terrà con uno spirito rinnovato di unione di tutti i gruppi di resistenza del Pordenonese e dei territori limitrofi. Oltre le nostre diversità e differenze, siamo il popolo, tutti uniti contro la malvagia dittatura mondiale che da decenni vuole toglierci ogni nostro sacro diritto e libertà», spiega il gruppo di Pordenone. La manifestazione è stata regolarmente comunicata alla Questura.']"
270,news-931151,"Il messaggio di Mattarella a Papa Francesco sulla guerra in Ucraina: «Situazione gravissima, prevalga la pace»",https://www.open.online/2022/03/19/quirinale-messaggio-mattarella-papa-francesco,2022-03-19 10:35:00,"['Il messaggio di Mattarella a Papa Francesco sulla guerra in Ucraina: «Situazione gravissima, prevalga la pace»\n', '\n', 'Il presidente della Repubblica scrive a Bergoglio in occasione del IX anniversario dell’inaugurazione del Pontificato\n', 'Il presidente della Repubblica Sergio Mattarella ha scritto un messaggio a Papa Francesco in occasione del IX anniversario della solenne inaugurazione del Pontificato: «Le Sue accorate invocazioni contro la guerra assumono la veste di un appello – rivolto soprattutto a coloro che hanno in mano i destini di così tante vite umane – affinché si ritrovino le ragioni del dialogo e si ponga fine a una situazione gravissima e inaccettabile che mette a repentaglio la sicurezza e la stabilità globali», ha detto. Mattarella ha aggiunto che la sollecitudine del Pontefice è un punto di riferimento per far prevalere le ragioni della pace. «Santità, Nella fausta ricorrenza del IX anniversario della solenne inaugurazione del Pontificato, desidero farLe pervenire a nome del popolo italiano e mio personale calorosi auguri uniti a sincera gratitudine per la speranza che il Suo alto Magistero continua a rappresentare anche nelle dolorose circostanze che stiamo vivendo», ha aggiunto Mattarella. «Nella consapevolezza che ogni guerra lasci il mondo peggiore di come l’ha trovato, la costante sollecitudine della Santità Vostra a mai smarrire il sentiero della fratellanza costituisce un ancoraggio prezioso e un saldo punto di riferimento per far prevalere le ragioni della pace», ha concluso. ']"
271,news-931125,Elon Musk invia nuovi aiuti all’Ucraina. Così il Paese può connettersi a internet anche sotto i bombardamenti,https://www.open.online/2022/03/19/guerra-in-ucraina-musk-collegamento-internet-starlink,2022-03-19 10:18:00,"['Elon Musk invia nuovi aiuti all’Ucraina. Così il Paese può connettersi a internet anche sotto i bombardamenti\n', '\n', 'La rete Starlink permette di avere una connessione a banda larga anche dove le antenne normali non riescono ad arrivare\n', '«Un nuovo lotto di stazioni Starlink! Mentre la Russia blocca l’accesso a Internet, l’Ucraina sta diventando più aperta al mondo intero. Grazie Elon Musk!». Il nuovo post pubblicato dal ministro ucraino per la trasformazione digitale Mykhailo Fedorov è un altro ringraziamento a Elon Musk. Il rapporto tra i due è cominciato nei primi giorni della guerra, quando Fedorov aveva chiesto all’uomo più ricco del mondo di aprire all’Ucraina la connessione internet garantita dalla rete di satelliti Starlink. L’imprenditore ha dato il via libera e da quel momento in Ucraina è stato possibile connettersi con tutta la rete. Per installare Starlink in un’area serve dotarsi anche di un terminale che sia in grado di attaccarsi al segnale. Musk ha inviato diversi container: secondo una fonte citata dal Washington Post al momento sarebbero oltre 5 mila i terminali Starlink attivi in Ucraina.\n', 'La rete, che in tutto conta circa mille satelliti in orbita, è ancora in fase di sperimentazione. Negli Stati Uniti il costo è di 99 dollari al mese a cui bisogna aggiungere 499 dollari per tutti i terminali necessari e circa sei mesi di attesa per ricevere il servizio. L’obiettivo è quello di portare internet a banda larga nelle aree dove il segnale delle antenne tradizionali è scarso. Questo tipo di tecnologia sembra molto più stabile anche nei teatri di guerra, visto che i satelliti non possono essere raggiunti dai bombardamenti. Secondo il ministro Fedorov, l’aiuto di Musk verso l’Ucraina sarebbe costante e il miliardario avrebbe avuto anche una telefonata con il presidente Volodymyr Zelensky. Al momento la tecnologia Starlink sta funzionando e permette a chi è riuscito ad avere un termine di sopravvivere ai continui blackout della rete tradizionale.\n', 'Le\n', 'altre cause di Musk\n', 'A volte filantropo, a volte spaccone, non è la prima volta che Elon Musk interviene per donare le sue tecnologie in momenti di crisi. Nel 2020 durante il momento più buio della pandemia aveva promesso che le sue fabbriche di Tesla avrebbero cominciato a produrre ventilatori per i pazienti Covid. Una promessa che però non aveva trovato molto seguito nei fatti. Un altro caso molto discusso è stato quello dei bambini intrappolati in una grotta in Thailandia nel 2018: Musk aveva messo a disposizione le tecnologie delle sue aziende ma anche qui le promesse non erano trasformate in nulla di concreto. Questa volta invece sembra che con l’Ucraina Musk abbia deciso di intervenire sul serio. Certo, questo non gli evita alcune uscite social più eccentriche, ad esempio la sfida lanciata a Vladimir Putin per un combattimento corpo a corpo con lo scopo di decidere l’esito della guerra.']"
272,news-931097,"Donazioni Ucraina, attenzione alle truffe online: ecco come evitarle",https://www.open.online/2022/03/19/donazioni-ucraina-truffe-come-evitarle,2022-03-19 09:47:00,"['Donazioni Ucraina, attenzione alle truffe online: ecco come evitarle\n', '\n', 'Diffidare sempre da chi chiede donazioni tramite sistemi di messaggistica istantanea e da chi avanza richieste di versamento su carte ricaricabili\n', 'La Polizia di Stato interviene per invitare tutti i cittadini a prestare massima attenzione alle truffe sulle donazioni a favore del popolo ucraino, da settimane assediato dalle forze russe guidate da Vladimir Putin. Facile cadere nelle trappole dei malintenzionati che, sfruttando l’infinita generosità degli italiani, potrebbe fare affari d’oro. «L’emergenza umanitaria – si legge in una nota della Polizia – sta generando una forte spinta di cittadini e associazioni a effettuare\xa0donazioni\xa0e a dare disponibilità di accoglienza in favore del popolo ucraino. La Polizia postale e delle comunicazioni sta effettuando un’ampia attività di monitoraggio nel web, constatando tentativi di truffa prevalentemente attraverso l’utilizzo di sistemi di messaggistica istantanea».\n', 'I consigli per evitare le truffe online\n', 'Per evitarle, sempre secondo i consigli della Polizia, bisogna aderire a quelle raccolte di fondi a scopo benefico che vengono «concordate con l’ente pubblico al quale la somma è destinata, che in genere la pubblicizza sulle sue pagine web ufficiali». Pur essendo possibile che una raccolta fondi non autorizzata «possa poi effettivamente giungere al destinatario indicato», è importante che il cittadino, prima di effettuare la donazione, «verifichi se sulla pagina web ufficiale del destinatario, vi siano le corrette coordinate bancarie, diffidando delle richieste di versamento su carte di credito ricaricabili». In altre parole, non fidarsi mai di messaggi arrivati in chat, non effettuare mai donazioni senza controllare bene a chi verranno effettivamente versati quei soldi e soprattutto diffidare sempre da chi chiede di pagare in contanti o su carte prepagate come – giusto per citare la più utilizzata – Postepay. In caso di dubbi è sempre bene contattare la Polizia postale o andare sul sito www.commissariatodips.it per chiedere maggiori informazioni.\n', 'Foto in copertina da ANSA']"
273,news-931063,Il partigiano Smuraglia: «Anche quella degli ucraini è resistenza. E vanno aiutati con le armi»,https://www.open.online/2022/03/19/guerra-ucraina-resistenza-smuraglia-anpi,2022-03-19 08:42:00,"['Il partigiano Smuraglia: «Anche quella degli ucraini è resistenza. E vanno aiutati con le armi»\n', '\n', 'Il presidente onorario dell’Anpi: Zelensky? Si batte per la libertà del suo paese\n', '«Un popolo che resiste contro l’invasore va aiutato, anche con le armi». Carlo Smuraglia, 99 anni, partigiano, avvocato, professore universitario, in politica col Pci e i Ds, ma soprattutto presidente dell’Anpi tra il 2011 e il 2017 e oggi presidente onorario lo dice oggi in un’intervista rilasciata a La Repubblica. Secondo Smuraglia il governo ha fatto bene ad aiutare la resistenza ucraina «ma questo aiuto deve avere un limite preciso: non deve comportare l’entrata in guerra dell’Italia. Un confine invalicabile». E Zelensky? «È un uomo che si sta battendo per la libertà del suo Paese». L’attuale presidente dell’Anpi, Gianfranco Pagliarulo, il 28 febbraio aveva fortemente criticato gli aiuti militari dell’Italia all’Ucraina. ']"
274,news-931047,La super arma di Putin: il missile balistico Kinzhal usato nell’«Operazione speciale» in Ucraina – Il video,https://www.open.online/2022/03/19/guerra-ucraina-arma-putin-missile-khinzal-video,2022-03-19 08:25:00,"['La super arma di Putin: il missile balistico Kinzhal usato nell’«Operazione speciale» in Ucraina – Il video\n', '\n', 'Il missile ipersonico russo Kinzhal, così come il 3M22 Zircon fly, non può essere rilevato dai radar a causa della velocità, che rende i sistemi di difesa anti-missile come quelli utilizzati dagli ucraini troppo lenti\n', ""Il ministero della Difesa russo ha annunciato che nell'”Operazione speciale” in Ucraina – così i russi definiscono l’invasione – è stato usato un missile balistico ipersonico Kinzhal. Secondo i russi il missile ha distrutto un ampio deposito di munizioni sotterraneo delle truppe ucraine a Deliatyn, nella regione sud-occidentale di Ivano-Frankivsk. Il missile ipersonico russo Kinzhal, così come il 3M22 Zircon fly, non può essere rilevato dai radar a causa della velocità, che rende i sistemi di difesa anti-missile come quelli utilizzati dagli ucraini troppo lenti. Il missile è stato definito in più occasioni come la “super arma” a disposizione di Vladimir Putin. Destinato a eliminare navi e bersagli terrestri, il Kinzhal è un missile che può essere armato con testate nucleari o ad alto potenziale esplosivo, oltre a causare danni significativi semplicemente colpendo il bersaglio a una velocità così elevata. \n"", 'Diversi MiG-31 armati di missili Kinzhal sono stati inviati dalla base aerea di Soltsy, alla base aerea navale di Chernyakhovsk, tra la Bielorussia e la Polonia, all’inizio di febbraio 2022. A metà febbraio il ministero della Difesa russo ha pubblicato filmati che mostravano l’uso su un bersaglio terrestre durante le esercitazioni in Bielorussia. Il Kinzhal ha una gittata che arriva a 1.500-2000 km, con un carico nucleare o convenzionale del peso di 480 chilogrammi. La sua lunghezza arriva a otto metri e il suo diametro è di un metro. Ha un peso di lancio di circa 4.300 chili. Il missile può raggiungere una velocità di 12.350 km all’ora e, insieme con la traiettoria irregolare di volo, questo contribuisce a complicarne la possibilità di intercettarlo. È stato testato nel dicembre 2017. ']"
275,news-931019,Viktoria Roshchyna: la giornalista scomparsa da una settimana in Ucraina: «Rapita dai russi»,https://www.open.online/2022/03/19/guerra-ucraina-viktoria-roshchyna-giornalista-scomparsa,2022-03-19 07:22:00,"['Viktoria Roshchyna: la giornalista scomparsa da una settimana in Ucraina: «Rapita dai russi»\n', '\n', 'L’emittente Hromadskje: non riusciamo a metterci in contatto con lei. È stata arrestata il 16 marzo \n', 'La giornalista ucraina Viktoria Roshchyna è scomparsa dallo scorso 12 marzo. Lo fa sapere l’emittente televisiva per la quale lavora, la Hromadske, che su Twitter riferisce che la reporter è tenuta prigioniera dai russi. «Non riusciamo a metterci in contatto con lei. Chiediamo alla comunità internazionale di aiutarci a trovare e a far rilasciare Viktoria Roshchyna», sostiene l’emittente. Hromadske scrive che l’ultima volta che la giornalista è stata vista si trovava a Berdiansk. «Il 16 marzo abbiamo saputo che il giorno precedente era stata arrestata dalle forze russe», spiega l’emittente, che posta una fotografia della reporter e aggiunge che, dall’inizio della guerra, stava lavorando dal sud e dall’est dell’Ucraina.']"
276,news-931005,Quali armi ha dato l’Italia all’Ucraina? L’esperto: «Sono vecchie di anni ma ancora efficaci»,https://www.open.online/2022/03/19/guerra-ucraina-quali-armi-italia,2022-03-19 06:46:00,"['Quali armi ha dato l’Italia all’Ucraina? L’esperto: «Sono vecchie di anni ma ancora efficaci»\n', '\n', 'Gianandrea Gaiani, direttore della rivista Analisi Difesa: servono a far pagare un prezzo di sangue più alto a Putin. Ma la Russia sta vincendo la guerra\n', 'Il giornalista Gianandrea Gaiani, ex corrispondente di guerra e dal 2000 direttore della rivista specializzata Analisi Difesa, in un’intervista rilasciata al Fatto Quotidiano oggi fa il punto sulle armi che l’Italia ha mandato all’Ucraina. E spiega che anche se in qualche caso si tratta di strumenti vecchi, questo non significa che non siano efficaci. Anche perché pure la Russia usa armi obsolete. «I lanciatori Stinger sono armi portatili, efficaci contro aerei e elicotteri a bassa quota. I Milan invece sono missili anticarro, che l’Esercito italiano ora sta sostituendo con gli Spike, tecnologicamente più avanzati. Le MG e le Browning sono armi molto efficaci che derivano da mitragliatrici tedesche e americane della seconda guerra mondiale. L’Esercito sta sostituendo le MG con armi nuove di calibro 5,56, più piccolo. Gli M-72 Law invece sono lanciarazzi portatili anticarro. Sono tutte armi che l’Italia possiede in “surplus”, di cui ampie quantità si trovano da anni nei magazzini». \n', 'Per Gaiani l’unico dubbio circa l’impiego delle armi in Ucraina è legato alle munizioni: «Browning e le MG sono armi occidentali e consumano molte munizioni di tipo diverso da quelle prodotte in Ucraina la cui industria realizza armi e munizioni di calibri “sovietici”. Per questo alle mitragliatrici che doniamo agli ucraini andranno abbinati milioni di proiettili. Inoltre alcune delle armi consegnate sono impegnative e devono essere utilizzate da militari addestrati». \n', 'I russi, secondo l’esperto, stanno avanzando lentamente per ridurre al minimo le perdite: «Le armi fornite dai Paesi Nato hanno l’obiettivo di aumentare il prezzo di sangue che la Russia deve pagare perché i caduti potrebbero avere un impatto sull’opinione pubblica russa e quindi influenzare la leadership di Putin. Quella che si sta combattendo è una guerra convenzionale con ampio impiego di mezzi pesanti e un grande numero di soldati, ma di intensità ancora limitata. I russi stanno prendendo il controllo di tutte le zone esterne dell’Ucraina per creare le condizioni sul campo di battaglia in modo da negoziare da una posizione di forza. Da qui l’accerchiamento di Kiev». ']"
277,news-930997,Il sistema anti-carro ucraino distrugge il tank dei russi a Donetsk – Il video,https://www.open.online/2022/03/19/guerra-ucraina-donetsk-tank-russo-distrutto-video,2022-03-19 06:27:00,"['Il sistema anti-carro ucraino distrugge il tank dei russi a Donetsk – Il video\n', '\n', 'Quasi 200 persone (150 militari e 46 civili) sono morte e circa un migliaio sono rimaste ferite nell’ultima settimana di combattimenti nella zona\n', 'In questo video pubblicato su Twitter dal media Nexta vediamo la distruzione di un tank russo da parte del sistema anti-carro armato dei paracadutisti ucraini. Quasi 200 persone (150 militari e 46 civili) sono morte e circa un migliaio sono rimaste ferite nell’ultima settimana di combattimenti nella zona. Lo riferiscono le autorità dell’autoproclamata repubblica separatista nell’Est dell’Ucraina. Stanotte l’esercito ucraino ha ammesso di aver perso il controllo del Mare d’Azov. «Gli occupanti sono parzialmente riusciti nell’area operativa di Donetsk, privando temporaneamente l’Ucraina dell’accesso al Mare d’Azov», si legge in un comunicato delle forze armate. Ma lo stato maggiore afferma che Mosca è ancora ostacolata in tutti i suoi principali obiettivi di guerra: «Il nemico sta cercando di compensare per i fallimenti avanzando le truppe durante le operazioni di terra con l’uso di armi ad alta precisione e bombardamenti indiscriminati». ']"
278,news-930991,Il salvataggio di una bimba sotto le macerie di Mykolaiv dopo l’attacco russo – Il video,https://www.open.online/2022/03/19/guerra-russia-ucraina-mykolaiv-salvataggio-bimba-video,2022-03-19 06:15:00,"['Il salvataggio di una bimba sotto le macerie di Mykolaiv dopo l’attacco russo – Il video\n', '\n', 'Oltre a Mariupol, Mykolaiv è il secondo obiettivo di Mosca sul Mar Nero per garantire la continuità territoriale sul Donbass \n', 'A Mikolayiv, nel Sud Ovest dell’Ucraina, un attacco missilistico russo ha colpito alcune caserme uccidendo almeno 45 militari ucraini. La città da settimane si trova sotto intensi bombardamenti dopo che le forze russe avevano cercato invano di aggirarla a Nord per puntare direttamente su Odessa. Le caserme venivano utilizzate per addestrare i soldati locali nella città che ha frenato un’importante offensiva russa lungo la costa del Mar Nero. Il media Nexta ha pubblicato su Twitter il video del salvataggio di una bambina che si è ritrovata sotto le macerie. Un altro filmato mostra un uomo che viene tirato fuori dai responsabili del servizio di sicurezza. Oltre a Mariupol, Mykolaiv è il secondo obiettivo di Mosca sul Mar Nero per allungare la striscia territoriale che parte dalla Crimea attraverso il Donbass.']"
279,news-930983,"«La Russia ha manipolato i prezzi del metano. Putin? Un bullo, ragiona da delinquente»",https://www.open.online/2022/03/19/guerra-ucraina-russia-prezzi-gas-putin,2022-03-19 05:51:00,"['«La Russia ha manipolato i prezzi del metano. Putin? Un bullo, ragiona da delinquente»\n', '\n', 'Yuriy Vitrenko, a capo dell’azienda ucraina del gas: l’Europa smetta di comprare dallo Zar\n', 'Yuriy Vitrenko, a capo dell’azienda nazionale ucraina dell’energia Naftogaz, oggi in un’intervista rilasciata al Corriere della Sera spiega che la Russia bombarda le reti di approvvigionamento del paese ma sta molto attenta a non colpire i gasdotti che portano il combustibile in Occidente. E paventa che la speculazione sul metano sia partita su ordine di Vladimir Putin. «L’Europa dovrebbe liberarsi dalla dipendenza dal gas russo, è suicida. Non importa se noi perdiamo entrate. Ma se gli europei vogliono continuare a comprare dalla Russia, allora è meglio se il gas passa dall’Ucraina piuttosto che attraverso Nord Stream 1 (che lega la Russia alla Germania attraverso il Baltico, ndr). Ciò ci aiuterebbe e ridurrebbe il potere di ricatto di Mosca sul mercato europeo. La Russia esiterebbe di più a scatenare una guerra, per timore di bombardare l’infrastruttura da cui dipende. Fosse andata così prima, forse questa guerra atroce si sarebbe prevenuta», esordisce Vitrenko. \n', 'Il quale poi passa all’attacco: «La manipolazione russa sui prezzi del gas è iniziata nel 2021. Noi di Naftogaz abbiamo presentato un ricorso a Bruxelles per questo». Per questo l’Occidente dovrebbe smettere di acquistarlo. O almeno, suggerisce, usare dei conti vincolati: «Dite ai russi che non accederanno al denaro finché non si ritirano dall’Ucraina». Secondo Vitrenko lo spauracchio del blocco delle forniture danneggerebbe i russi: «Non possono bloccare la produzione senza danneggiare i giacimenti. Per lo meno così possono ancora sperare di ricevere i soldi dopo l’”operazione militare speciale”. Certo un rischio c’è, ma sarebbe un approccio efficiente». Infine, un giudizio su Putin che ha conosciuto: «È un bullo, ragiona da delinquente. In Occidente i negoziati sono diversi perché se diventi aggressivo, nessuno ti parla più. Con lui invece è l’unico modo, rispetta solo la forza e il potere. Ma è razionale: quando ha capito che non poteva vincere, ha ceduto».\n', ' ']"
280,news-930979,I retroscena del discorso di Putin alla nazione: il pubblico pagato con pochi rubli e il caso del piumino,https://www.open.online/2022/03/19/russia-putin-discorso-pubblico-pagato,2022-03-19 05:29:00,"['I retroscena del discorso di Putin alla nazione: il pubblico pagato con pochi rubli e il caso del piumino\n', '\n', 'L’esercito schierato per far entrare la gente e non farla uscire prima della fine, gli obblighi a partecipare per i dipendenti pubblici e le voci sui compensi per la presenza\n', 'Il Discorso alla Nazione di Vladimir Putin allo stadio Luzniki a Mosca ieri è stato l’occasione per lo Zar per ribadire che fa sul serio. Secondo i dati dati ufficiali hanno partecipato in 200 mila, anche se la struttura ne può accogliere solo 80 mila. E oggi nei retroscena dei giornali si racconta quello che non si è visto durante la manifestazione. Ovvero l’esercito schierato per far entrare la gente e non farla uscire prima della fine, gli obblighi a partecipare per i dipendenti pubblici e le voci sui compensi percepiti per la presenza. Mentre in Ucraina si maligna riguardo il look dello Zar. Che sarebbe stato “beccato” a indossare un costoso piumino. \n', 'Il compenso per la partecipazione\n', 'In primo luogo La Stampa racconta che, stando alle testimonianze, i trasporti ieri a Mosca hanno funzionato benissimo: scaricavano gente dai pullman e dai treni con efficienza militare. Mentre dal mattino le scuole avevano programmato lezioni sulla Crimea e sull’importanza delle “operazioni militari”. I dipendenti statali avevano l’obbligo di partecipare. Per loro è stato preservato un giorno di riposo aggiuntivo o una ricompensa in denaro. Durante la kermesse, mentre i russi da casa seguivano tutto alla tv, un guasto tecnico – così lo hanno chiamato dopo le autorità del Cremlino – ha fatto saltare il collegamento mandando al posto del discorso del presidente il cantante Oleg Gazmanov che cantava a squarciagola “Avanti Russia”. I militari hanno distribuito coccarde con la Z, il nuovo simbolo dell’esercito russo. E una volta finito il concerto le persone che stavano defluendo si sono trovati davanti poliziotti e militari che li hanno costretti a rimanere dentro. Per almeno 30 minuti. E questo perché qualcuno aveva cominciato a prendere i cancelli prima della conclusione. La Repubblica invece racconta che molti sono arrivati allo stadio per il ricatto di un superiore. O con la prospettiva di un compenso di 500 rubli. \n', 'Le gradinate\n', 'Il quotidiano maligna anche sul piumino che indossava lo Zar durante la sua esibizione: «un maglione a collo alto color crema e un piumino di colore blu di Loro Piana da un milione e mezzo di rubli (circa 12 mila euro)». Del look di Putin da ieri parlano su Telegram molte fonti ucraine. Che ne hanno, a loro dire, individuato persino il modello. Naturalmente non c’è nessuna certezza che si tratti dello stesso piumino. Il Corriere della Sera invece parla di interi bus di volontari reclutati per riempire lo stadio, e di un compenso ben più misero: 1500 rubli. Ovvero l’equivalente di 13 euro. Infine, le gradinate. Che erano piene di striscioni che celebravano «un mondo senza nazismo», mentre in molti indossavano i nastrini della commemorazione della vittoria contro Hitler nella Seconda Guerra Mondiale. ']"
281,news-930971,Zelensky: «Immaginate 14 mila morti allo stadio con Putin: la guerra deve finire» – Il video,https://www.open.online/2022/03/19/guerra-ucraina-zelensky-morti-putin-video,2022-03-19 04:27:00,"['Zelensky: «Immaginate 14 mila morti allo stadio con Putin: la guerra deve finire» – Il video\n', '\n', 'Il filmato del presidente dell’Ucraina: «È tempo di un incontro con Putin»\n', 'In un nuovo video pubblicato sulla sua pagina Facebook il presidente dell’Ucraina Volodymyr Zelensky ha chiesto colloqui significativi di pace e sicurezza senza indugio con Mosca. Definendoli come l’unica possibilità per la Russia di limitare i danni causati dai suoi “errori” sulla scia della sua invasione. «Questa è l’unica possibilità per la Russia di ridurre i danni causati dai propri errori», ha detto Zelensky. «È tempo di incontrarsi, è tempo di parlare, è tempo di ripristinare l’integrità territoriale e la giustizia per l’Ucraina. Altrimenti – ha aggiunto – le perdite della Russia saranno tali che ci sarà bisogno di diverse generazioni per riprendersi». Il presidente ha parlato anche del discorso di ieri di Putin: «Immaginate che nello stadio di Mosca con Putin ci fossero 14 mila morti e altre decine di migliaia di feriti e mutilati. Ci sono già così tante vittime russe in questa invasione». Zelensky si riferiva alla capienza dello stadio nella capitale russa: «È stato riferito che circa 200 mila persone sono state coinvolte nella manifestazione della capitale russa. Circa lo stesso numero delle truppe russe coinvolte nell’invasione dell’Ucraina. Questo – ha rilevato Zelensky – è il prezzo della guerra in poco più di tre settimane. La guerra deve finire».\n', '\n', 'Il tuo browser non supporta il tag iframe']"
282,news-926387,"Ucraina, le truppe russe nel centro di Mariupol. Xi Jinping a Biden: «Lo scontro non è nell’interesse di nessuno»",https://www.open.online/2022/03/18/guerra-ucraina-18-marzo,2022-03-18 23:20:00,"['Ucraina, le truppe russe nel centro di Mariupol. Xi Jinping a Biden: «Lo scontro non è nell’interesse di nessuno»\n', '\n', 'Putin parla alla nazione: «Attueremo i nostri piani». La Polonia torna a chiedere una missione di pace della Nato. Kuleba: «In arrivo nuove sanzioni Ue»\n', 'L’invasione decisa da Vladimir Putin in Ucraina non sfonda. L’operazione militare cominciata il 24 febbraio, dopo 22 giorni di guerra, vede le forze russe continuare a bombardare le città. Oggi, 18 marzo, i raid hanno colpito l’area di Leopoli, a 70 chilometri dal confine polacco. Proprio Varsavia è tornata a chiedere una missione di pace della Nato in Ucraina, idea già avanzata il 15 marzo e bocciata dalla Germania: «Nessun militare e nessun membro della Nato dovrà entrare in Ucraina», avevano fatto sapere da Berlino. Nel pomeriggio, Putin ha parlato alla nazione dallo stadio Luzhniki di Mosca: «Attueremo i nostri piani», ha detto. In precedenza, in un colloquio con il cancelliere tedesco Olaf Scholz, il presidente russo aveva attaccato Kiev: «Sui negoziati fa proposte irrealistiche». Il Cremlino ha definito il colloquio con Scholz «non amichevole».\n', '23.15 – Lavrov elogia Fox News per la sua copertura della guerra in Ucraina\n', 'Il ministro degli Esteri russo Serghei Lavrov ha elogiato Fox news per la sua copertura dell’invasione dell’Ucraina. «Negli Stati Uniti solo Fox news sta cercando di offrire un punto di vista alternativo», ha sottolineato Lavrov. All’inizio dell’invasione dell’Ucraina da parte della Russia, dopo la prima ondata di sanzioni da parte dell’amministrazione Biden, uno degli anchor di punta del canale di destra americano, il filorusso Tucker Carlson, aveva sminuito l’aggressione di Mosca invitando gli americani a chiedersi: «Perché odiano Putin?».\n', '22.00 – Gli Usa sanzionano 100 aerei russi: tra questi anche il jet di Abramovich \n', 'Quasi 100 aerei di compagnie russe o legate alla Russia sono stati sanzionati dagli Stati Uniti in risposta all’invasione dell’Ucraina. Tra questi c’è anche uno dei jet privati del miliardario Roman Abramovich. Lo riporta la Bbc. L’oligarca, proprietario della squadra di calcio del Chelsea, è già stato colpito da pesanti sanzioni della Gran Bretagna per i suoi stretti legami con Vladimir Putin.\n', '20.12 – Mosca: «Incolumità per chi si arrende a Mariupol»\n', '«La Russia è pronta a consentire alle forze ucraine di lasciare Mariupol». Lo ha affermato il ministero della Difesa di Mosca, citato da Interfax. «Garantiremo l’incolumità a chi depone le armi forniremo corridoi umanitari per il loro trasferimento nelle aree controllate da Kiev», ha concluso. \n', '20.00 – Xi e Biden a colloquio\n', '«La Cina ha ha sempre sostenuto la pace e si è opposta alla guerra, che è una tradizione storica e culturale cinese». Cosi Xi Jinping durante il colloquio con il presidente americano Joe Biden. «La priorità assoluta ora è continuare il dialogo e i negoziati, evitare vittime civili, prevenire crisi umanitarie e il cessate il fuoco». Il presidente cinese ha poi aggiunto che «la soluzione a lungo termine risiede nel rispetto reciproco tra le maggiori potenze, nell’abbandono della mentalità da Guerra Fredda, nel non impegnarsi in scontri e nella costruzione graduale di un’architettura di sicurezza globale e regionale equilibrata». il dialogo tra i due leader è continuano. Xi ha parlato «di calma e razionalità da mantenere» e della necessità di dimostrare «un coraggio politico in ogni circostanza». E ancora: «La Cina è disposta a fornire ulteriore assistenza umanitaria all’Ucraina e ad altri Paesi colpiti». La riposta di Biden sembra essere sulla stessa linea di Xi. Il presidente americano ha convenuto «sull’importanza di mantenere aperti i canali di comunicazione per gestire la competizione tra i nostri due Paesi».\n', '19.57 – Sindaco di Mariupol: «Le truppe russe hanno raggiunto il centro città»\n', '«Le truppe russe hanno raggiunto il centro della città portuale ucraina di Mariupol». A farlo sapere è stato il sindaco Vadym Boichehenko confermando quanto annunciato in precedenza dai militari di Mosca. «I russi sono stati molto attivi oggi. La battaglia con i tank e le mitragliatrici continua. Non è stato il centro della città, non c’è neanche un pezzetto di terra cittadina che non abbia segni di guerra».\n', '19.40 – L’accusa di Mosca a Google e YouTube: «Svolgono attività terroristiche»\n', 'Le autorità di regolamentazione russe accusano il colosso tecnologico statunitense Google e YouTube «di attività terroristiche». Un passo da non sottovalutare che potrebbe nascondere una prossima concreta volontà di vietare l’accesso alla popolazione. Non sarebbe certo la prima volta. La Russia ha già bloccato altri giganti della tecnologia tra cui Facebook, Twitter e Instagram, nonché diversi media indipendenti. «Le attività di YouTube sono di natura terroristica e minacciano la vita e la salute dei cittadini russi», ha affermato il regolatore dei media russo Roskomnadzor riportato dall’agenzia di stampa Interfax. «La posizione di Google è chiaramente anti russa», ha detto, chiedendo alla società americana di «smettere di trasmettere video anti-russi il prima possibile».\n', '19.21 – Energoatom: «Bombe su centro di formazione nucleare di Zaporizhzhia»\n', 'A riportarlo su Telegram la società Energoatom: «Il centro di formazione per specialisti nucleari presso la centrale nucleare di Zaporizhzhia è stato bombardato». E aggiunge: «Il centro è stato costruito non solo dall’Ucraina, ma con il sostegno dell’Unione europea. Ora ci sono solo le rovine».\n', '18.30 – Neutralità dell’Ucraina più vicina? Kiev smentisce Mosca: «Sono solo le loro richieste»\n', 'Il consigliere del presidente Zelensky e capo dei negoziatori ucraini, Mykhailo Podoliak, commentando le affermazioni del russo Medinsky su smilitarizzazione e neutralità dell’Ucraina ha dichiarato su Twitter: «Le dichiarazioni della parte russa sono solo loro richieste. Tutte le dichiarazioni mirano, tra l’altro, a provocare tensioni nei media. Le nostre posizioni restano le stesse: cessate il fuoco, ritiro delle truppe e rigide garanzie di sicurezza con formule specifiche». \n', '17.50 – Kiev: «Nessun morto nel teatro di Mariupol»\n', 'Non ci sarebbe nessun morto e solo un ferito grave nell’attacco al teatro rifugio di Mariupol: è questo il bilancio delle autorità locali. \n', '17.48 – Xi a Biden: «Dagli Usa spinte sovversive a Taiwan»\n', 'Il presidente Xi Jinping ha lanciato un duro monito al presidente americano Joe Biden su Taiwan: «Alcune persone negli Stati Uniti inviano segnali sbagliati alle forze dell’indipendenza di Taiwan, il che è molto pericoloso», ha detto. «Se la questione non sarà gestita adeguatamente, avrà un impatto sovversivo sulle relazioni tra i due Paesi e spero che gli Stati Uniti presteranno sufficiente attenzione».\n', '17.20 – Kiev: «La guerra finirà in 2-3 settimane»\n', 'Il consigliere dell’ufficio di presidenza ucraino Oleksiy Arestovych ha scritto su Telegram che la fase attiva della guerra dovrebbe concludersi in «2-3 settimane». «La fase attiva – ha detto – è quasi terminata vicino a Kiev, Kharkiv, Sumy e Chernihiv. Anche se (i russi, ndr) dovessero aggiungere alcune riserve da qualche parte, provare ad andare all’offensiva, finirà comunque con la loro sconfitta. La fine è qui, hanno perso strategicamente, perdono e rapidamente. Penso che a metà aprile, alla fine di aprile, i residenti di Kiev che se ne sono andati potranno tornare a casa». \n', '17:15 – Raid contro alcune caserme a Mykolaiv: almeno 45 morti\n', 'Sarebbero almeno 45 i morti causati da un attacco missilistico contro alcune caserme dell’esercito ucraino nella città meridionale di Mykolaiv. Lo riferisce la Bbc. Le caserme venivano utilizzate per addestrare i soldati locali nella città che ha frenato un’importante offensiva russa lungo la costa del Mar Nero.\n', '17.00 – Mediatore russo: «Kiev e Mosca a metà strada sulla neutralità»\n', 'Mosca e Kiev sarebbero «a metà strada» sul nodo della smilitarizzazione dell’Ucraina. Lo sostiene il capo negoziatore russo Vladimir Medinsky citato dalla Tass. I dossier sui quali invece le posizioni si stanno allineando, secondo la stessa fonte, sono lo status neutrale dell’Ucraina e la sua non adesione alla Nato.\n', '16.50 – Di Maio: «La telefonata tra Biden e Xi Jinping non farà piacere a Putin»\n', 'Il ministro degli Esteri Luigi Di Maio ha parlato a Sky tg24 della telefonata tra il presidente cinese Xi Jinping il presidente Usa Joe Biden: «Sicuramente questa telefonata non farà piacere a Putin, convinto di avere dalla sua parte la Cina», ha detto.\n', '16.30 – Una giornalista ucraina è stata rapita dai russi\n', 'L’emittente ucraina Hromadske ha denunciato che una sua giornalista che lavorava sul campo nell’est e nel sud dell’Ucraina dall’inizio della guerra, Victoria Roshchyna, è «tenuta prigioniera» dai servizi russi. «Dal 12 marzo non riusciamo a contattarla», si legge sul profilo Twitter della tv. «In base ad alcune testimonianze, in quel momento la giornalista si trovava a Berdiansk (80 km da Mariupol), temporaneamente occupata. Il 16 marzo abbiamo appreso che il giorno prima era stata arrestata dall’FSB russo. Attualmente, non sappiamo dove sia».\n', '15.30 – Xi Jinping a Biden: «Abbiamo la responsabilità di garantire la pace»\n', 'Il presidente cinese Xi Jinping e il suo omologo statunitense Joe Biden hanno avuto un colloquio di circa due ore sulla crisi ucraina. «Gli eventi mostrano ancora una volta che le relazioni tra Stati non possono arrivare alla fase dello scontro, perché il conflitto non è nell’interesse di nessuno», ha detto Xi Jinping. «La crisi ucraina è qualcosa che non vogliamo vedere». Secondo quanto riporta la Reuters, Xi ha detto che Cina e Usa dovrebbero assumersi le dovute responsabilità sul piano internazionale e fare sforzi per la pace mondiale.\n', '15.00 – Ancora una notte di coprifuoco a Kiev\n', 'Altra notte di coprifuoco a Kiev, dalle 20 di questa sera alle 7 di domani mattina. In una nota delle autorità locali si legge: «La difesa della regione di Kiev continua. Vi chiediamo di accettare il coprifuoco con comprensione. Tali misure sono obbligatorie e mirano alla sicurezza dei residenti». Secondo il ministero della Difesa ucraino, «il nemico sta cercando di aumentare le truppe in direzione di Kiev, spostando unità dai distretti militari centrali e orientali».\n', '14.30 – Putin parla alla nazione: «Attueremo i nostri piani»\n', 'Putin ha parlato alla nazione nel corso di un evento organizzato per celebrare l’anniversario dell’annessione della Crimea: «L’obiettivo dell’operazione speciale in Ucraina è evitare il genocidio nel Donbass. Sappiamo esattamente cosa fare, attueremo tutti i nostri piani», ha detto il presidente russo.\n', '13.55 – Washington avverte Pechino: «Scegliete il lato giusto della storia o ci saranno conseguenze»\n', 'Oggi è in programma una telefonata tra Joe Biden e Xi Jinping. Il presidente Usa è pronto a chiedere a Pechino di usare i legami con il presidente russo Vladimir Putin per convincerlo a mettere «fine a questa orribile guerra». A dirlo è la vice segretaria di Stato Usa Wendy Sherman, auspicando che la Cina scelga «il lato giusto della Storia». Il segretario di Stato Antony Blinken ha aggiunto che Biden «chiarirà che la Cina si assumerà la responsabilità di qualsiasi azione intrapresa per sostenere l’aggressione russa e non esiteremo a imporre costi». \n', '13.30 – Kiev: «Ancora 1.300 persone nello scantinato del teatro di Mariupol»\n', 'Oltre 1.300 persone si troverebbero ancora negli scantinati del teatro Mariupol, colpito dalle bombe mercoledì scorso. A dirlo è Lyudmila Denisova, commissario per i diritti umani in Ucraina. Finora sono state salvate 130 persone. I soccorsi proseguono.\n', '12.45 – Kuleba: «In arrivo nuove sanzioni Ue contro la Russia»\n', '«Ho parlato con Borrell. Abbiamo discusso della preparazione del quinto pacchetto di sanzioni Ue contro la Russia. Le pressioni continueranno ad aumentare finché sarà necessario per fermare la barbarie russa». A dirlo è il ministro degli Esteri ucraino Dmytro Kuleba dopo il colloqui con l’Altro rappresentante Ue. «Abbiamo anche discusso della protezione e dell’aiuto per gli ucraini, che sono fuggiti dalle bombe russe in Ue», ha scritto Kuleba su Twitter.\n', '12.00 – Diplomatici russi e bielorussi banditi dall’Europarlamento\n', 'Diplomatici e funzionari di Russia e Bielorussia non potranno più entrare all’Europarlamento a partire da oggi, 18 marzo. Ad annunciarlo è stata la presidente Roberta Metsola, via Twitter: «Non c’è posto nella casa della democrazia per chi cerca di distruggere l’ordine democratico», ha scritto.\n', '11.45 – Il Cremlino a Biden: «Le parole su Putin? Insulti personali»\n', '\n', 'Il tuo browser non supporta il tag iframe\n', 'Le parole di Biden su Putin\n', 'Il Cremlino replica a Joe Biden, che ha definito Vladimir Putin un «dittatore omicida, un criminale». «Le affermazioni rivolte al presidente Putin costituiscono un insulto personale», ha detto Peskov. «Il presidente Usa sta facendo queste dichiarazioni quotidianamente». «Considerando l’irritazione del signor Biden, la fatica e talvolta la sua smemoratezza, che alla fine si traducono in affermazioni aggressive, noi preferiremmo astenerci dal fare qualunque duro commento che possa causare un’ulteriore aggressione».\n', '11.20 – La Polonia presenterà la proposta di una missione di pace della Nato\n', 'La Polonia è pronta a presentare la proposta di una missione di pace in Ucraina al vertice della Nato e al Consiglio europeo. Il portavoce del governo polacco Piotr Mueller ha chiarito che questa missione non dovrebbe entrare in conflitto diretto con Mosca: «Deve essere installata in luoghi che non sono attualmente occupati dalla Russia per inviare un chiaro segnale che non siamo d’accordo con i crimini di guerra». \n', '10.40 – L’accusa di Mosca: «Kiev rallenta il processo di pace»\n', 'In un colloquio tra Vladimir Putin e il cancelliere tedesco Olaf Scholz, il presidente della Federazione Russa avrebbe detto che Kiev sta rallentando i progetti di pace con richieste non realistiche. Il colloquio tra i due è durato meno di un’ora. Secondo Berlino Scholz avrebbe sollecitato un cessate il fuoco da mettere in atLato «il più rapidamente possibile». Secondo l’agenzia stampa dal Cremlino sarebbero arrivate anche altre indiscrezioni: la delegazione russa sarebbe disposta ad accelerare i processi di pace. Sempre da Mosca arriva una risposta al presidente Usa Joe Biden che aveva definito Putin un «criminale di guerra», un’affermazione che per il governo russo sarebbe paragonabile a un «insulto personale». \n', '10.28 – Polonia: «Dall’Ucraina due milioni di rifugiati» \n', 'Le guardie di frontiera polacche hanno riferito che il numero di rifugiati arrivati dall’Ucraina ha superato quota due milioni: «Oggi alle 9 il numero di rifugiati dall’Ucraina ha superato i due milioni. La maggior parte di loro sono donne con bambini. I funzionari della guardia di frontiera sono i primi polacchi ad aiutarli dopo che hanno attraversato il confine».\n', '9.56 – Il ministro degli esteri russo: «Noi non abbiamo mai chiuso la porta all’Occidente»\n', 'Intervistato dalla tv russa Rt, il ministro degli Esteri russo Sergei Lavrov ha jsostenuto che Mosca non si sia mai schierata contro l’Occidente: «Noi non abbiamo mai chiuso la porta all’Occidente, l’hanno chiusa loro. Siamo disposti a cooperare con tutti coloro che sono pronti a farlo sulla base del rispetto reciproco». Nelle stesse dichiarazioni Lavrov ha detto che la Russia resisterà alle sanzioni: «Sopravviveremo alle sanzioni. Dopo il 2014 abbiamo imparato a contare su noi stessi».\n', '9.22 – Il Regno Unito revoca la concessione al media russo Rt\n', 'L’autorità che si occupa della sorveglianza sui media nel Regno Unito ha scelto di escludere Rt dal sistema mediatico britannico. La decisione è arrivata dopo un’inchiesta arrivata dopo l’invasione russa in Ucraina ma già nelle scorse settimane la ministra della cultura Nadine Dorries aveva anticipato l’oscuramento del media russo sulle tv del Regno Unito.\n', '9.15 – Il discorso di Putin\n', 'Alle 13 (ora italiana) Vladimir Putin parlerà in diretta allo stadio Luzhniki di Mosca, in occasione di un concerto organizzato dal Cremlino per celebrare l’anniversario dell’annessione della Crimea. Secondo i canali Telegram su cui è stata diffusa la notizia sono attese «dichiarazioni politiche importanti». Il titolo dell’evento è Zа мир без нацизма! Zа Россию! Zа Президента!, cioè Per un mondo senza nazismo! Per la Russia! Per il presidente!. Le tre Z nel titolo ricordano quella usata per questa operazione militare in Ucraina. \n', '8.50 – Combattimenti a Mariupol \n', 'Combattimenti in corso nel centro di Mariupol: lo fa sapere il portavoce del ministero della Difesa russo. Secondo Igor Konashenkov «le unità della Repubblica popolare di Donetsk, con il sostegno delle forze armate russe, stanno rafforzando l’accerchiamento e stanno combattendo contro i nazionalisti nel centro di Mariupol». Il ministero della Difesa di Kiev scrive invece di «migliaia» di persone uccise «dagli invasori russi», con il 90 per cento di Mariupol distrutta dai bombardamenti. «I russi – si legge – tengono in ostaggio gli abitanti di Mariupol, bloccando i corridoi umanitari».\n', '8.01 – Il sindaco di Leopoli sul bombardamento\n', 'Andriy Sadovyi, sindaco di Leopoli, ha confermato oggi i bombardamenti nella zona dell’aeroporto spiegando però che è stata colpita una fabbrica: «Diversi missili hanno colpito un impianto per la riparazione di velivoli. Il sito è stato distrutto. Le attività erano state sospese in precedenza e quindi al momento non risultano vittime». \n', '7.30 – Il report dell’esercito ucraino\n', 'Lo Stato maggiore dell’esercito ucraino nel consueto aggiornamento operativo sulla situazione di guerra sostiene che la Russia abbia esaurito «in modo significativo le risorse umane dell’esercito» e che per questo è costretta a ricorrere a «misure estreme» in fatto reclutamento, attirando i cosiddetti volontari, coscritti e cadetti, oltre che mercenari dalla Siria. Kiev aggiunge che le sue forze, nella giornata di giovedì, hanno distrutto 14 obiettivi aerei russi, in particolare 7 aerei, un elicottero, 3 droni e 3 missili da crociera. Secondo la Difesa ucraina, il basso morale all’interno delle truppe russe ha portato a «un aumento del numero di casi di diserzione e rifiuto del personale militare» di partecipare alla guerra contro l’Ucraina.\n', '7.20 – Incendio a Kharkiv, muore un soccorritore\n', 'Un soccorritore è morto e un altro è rimasto ferito stanotte dopo i bombardamenti russi che hanno colpito uno dei più grandi centri commerciali di Kharkiv. I servizi di emergenza sono intervenuti dopo l’allarme scattato in seguito all’incendio divampato dopo i raid russi sulla città ucraina a due padiglioni del centro mentre altri due edifici residenziali sono rimasti parzialmente danneggiati. A seguito del bombardamento, due soccorritori sono rimasti feriti: uno di loro è morto poco dopo mentre l’altro è ricoverato.\n', '6.50 – L’aeroporto di Leopoli colpito\n', 'Nuvole di fumo si intravedono dall’aeroporto di Leopoli, colpito dai russi con un bombardamento stanotte. Lo riferisce l’agenzia di stampa Afp. \n', '6.00 – Sirene d’allarme in diverse città\n', 'Le sirene anti-raid stanno suonando in più aree dell’Ucraina. Lo riferisce la Bbc online che cita l’agenzia Ucraina Ukrinform. L’allarme è scattato nelle regioni occidentali di Rivne, Volyn, Leopoli, Ternopil e Ivano-Frankivsk. Sono state anche udite tre forti esplosioni nella zona dell’aeroporto civile di Leopoli. La notizia non è ancora confermata da fonti ufficiali, ma su Telegram e su Twitter già circolano i primi video dell’attacco. \n', '3.49 – La morte di Oksana Shvets\n', 'L’attrice ucraina Oksana Shvets, 67 anni, è morta durante un attacco missilistico russo a Kiev. Lo rende noto il teatro locale. «Durante il bombardamento di un edificio residenziale a Kiev, una premiata artista ucraina, Oksana Shvets è stata uccisa», si legge su Facebook in una dichiarazione dello Young Theatre. «Brillante ricordo per l’attrice di talento! Non c’è perdono per il nemico che è arrivato nella nostra terra!», prosegue il comunicato del teatro.\n', '3.10 – Intelligence GB: Russia in difficoltà\n', 'L’intelligence britannica torna a raccontare le difficoltà della Russia nella guerra in Ucraina. Secondo gli analisti degli 007 di Sua Maestà Mosca è stata costretta a dirottare “un gran numero” di truppe per difendere le sue linee di rifornimento piuttosto che continuare i suoi attacchi in Ucraina. Il ministero della Difesa del Regno Unito ha recentemente pubblicato un rapporto dell’Intelligence, nel quale si afferma che i problemi logistici continuano ad affliggere la “vacillante” invasione russa dell’Ucraina. «La riluttanza a manovrare attraverso il Paese, la mancanza di controllo dell’aria e le limitate capacità di collegamento stanno impedendo alla Russia di rifornire efficacemente le proprie truppe anche con elementi essenziali di base come cibo e carburante», sostiene il ministero della Difesa. E ancora: «I continui contrattacchi ucraini – prosegue – stanno costringendo la Russia a dirottare un gran numero di truppe per difendere le proprie linee di rifornimento. Questo sta limitando gravemente il suo potenziale offensivo».\n', '3.00 – Il Pentagono: Putin potrebbe ricorrere al nucleare\n', 'Il presidente della Russia Vladimir Putin potrebbe ricorrere al nucleare se la guerra in Ucraina si trascina. Lo sostiene l’ultima valutazione della Defense Intelligence Agency (Dia), l’agenzia d’intelligence del Pentagono, che ritiene che Mosca sia in difficoltà sul campo. «Poiché questa guerra e le sue conseguenze diminuiscono lentamente la forza convenzionale della Russia, Mosca probabilmente farà progressivamente affidamento sul suo deterrente nucleare per proiettare forza sul suo pubblico domestico e all’estero», ha spiegato il tenente generale Scott Berrier, capo della Dia, in una audizione parlamentare. Le ragioni delle difficoltà della Russia, secondo Berrier, sono sostanzialmente due: «Una protratta occupazione di parti del territorio ucraino minaccia di indebolire l’esercito russo e di ridurre il suo arsenale di armi modernizzato mentre le conseguenti sanzioni economiche potrebbero causare una prolungata depressione economica e uno stato di isolamento diplomatico», è la prima. Mentre la combinazione della resistenza ucraina e delle sanzioni economiche minaccerà «la capacità della Russia di produrre munizioni a guida di precisione».\n', '2.40 – L’incendio a Kharkiv\n', 'Un incendio è divampato\n', 'in un grande mercato a Kharkiv dopo che i missili russi hanno colpito\n', 'nuovi obiettivi nella città ucraina. Al momento non si segnalano\n', 'vittime. Il mercato era stato chiuso dall’inizio dell’invasione\n', 'russa. La città dell’ucraina orientale continua a essere colpita con\n', 'pesanti bombardamenti e fuoco di artiglieria.\n', '2.30 – Zelensky ai mercenari: meglio una vita lunga\n', ' Il presidente ucraino Volodymyr Zelensky avverte coloro che cercano di unirsi alle forze russe in Ucraina che questa sarà stata «la peggiore decisione della vostra vita», in un nuovo videomessaggio pubblicato stanotte su Facebook. «Una vita lunga è meglio dei soldi che vi vengono offerti per una breve», ha detto Zelensky affermando che l’Ucraina ha informazioni che l’esercito russo sta reclutando mercenari da altri Paesi. \n', '2.00 – A Mariupol 100 attacchi al giorno\n', 'La cittadina di Mariupol viene colpita ogni giorno da 50 a 100 proiettili di artiglieria. «La città è sotto assedio da sedici giorni, più di 350.000 residenti di Mariupol continuano a nascondersi in rifugi e scantinati dai continui bombardamenti delle forze di occupazione russe», sostiene un comunicato del consiglio comunale. «Circa l’80 per cento del patrimonio immobiliare della città è stato colpito, di cui quasi il 30 per cento non può essere ripristinato», prosegue ancora il comunicato. Il consiglio precisa che le informazioni sulle vittime dell’attacco al teatro della città usato come rifugio sono ancora in fase di chiarimento. \n', '1.05 – Combattimenti a Lugansk\n', 'Il governatore della provincia di Lugansk Serhiy Haidai ha detto che le forze russe continuano i bombardamenti sulla parte della provincia ucraina di Lugansk controllata dalle truppe ucraine, nel tenativo di avanzare verso la località di Rubizhne. Combattimenti, ha aggiunto Haidai, sono in corso praticamente in tutta la regione.']"
283,news-930589,"Guerra agli oligarchi, colpo al magnate Alexey Mordashov: sequestrato a Olbia un immobile da 105 milioni di euro",https://www.open.online/2022/03/18/olbia-oligarca-mordashov-sequestro-olbia,2022-03-18 17:14:00,"['Guerra agli oligarchi, colpo al magnate Alexey Mordashov: sequestrato a Olbia un immobile da 105 milioni di euro\n', '\n', 'Il provvedimento riguarda un complesso immobiliare in località Portisco di cui l’oligarca russo è proprietario\n', 'Sequestrato a Olbia un immobile da 105 milioni di euro all’oligarca Alexey Alexandrovits Mordaschov, uno dei magnati colpiti dalle sanzioni dopo l’invasione russa dell’Ucraina. La notizia di «adozione dei provvedimenti» nei confronti di Mordashov era arrivata pochi giorni fa; ora il Nucleo Speciale Polizia Valutaria della Guardia di Finanza di Olbia ha dato ufficiale esecuzione al congelamento dei beni. Il complesso immobiliare sequestrato è situato nel Comune di Olbia, località Portisco. «Sono in corso di adozione provvedimenti di congelamento sul territorio italiano di beni mobili e immobili appartenenti a soggetti russi presenti nelle liste dei regolamenti europei», aveva spiegato giorni fa il ministero dell’Economia, «per un valore di circa 143 milioni di euro». Insieme ai beni di Mordashov congelati in Italia si era parlato anche di provvedimenti ai danni di altri oligarchi: Oleg Savchenko, Gennady Timchenko, Vladimir Rudolfovich Solovyov\xa0e\xa0Alisher Usmanov.']"
284,news-930513,"Guerra in Ucraina, il video del drone che mostra la devastazione nella piccola città di Okhtyrka",https://www.open.online/2022/03/18/guerra-in-ucraina-bombardamenti-okhtyrka-video,2022-03-18 16:09:00,"['Guerra in Ucraina, il video del drone che mostra la devastazione nella piccola città di Okhtyrka\n', '\n', 'Le immagini sono state girate dall’esercito ucraino, il quotidiano «The Guardian» le ha montate insieme e pubblicate\n', 'Okhtyrka è una città ucraina che si trova nella regione del Sumy, vicino ai confini con la Russia. È a meno di due ore in auto da Kharkiv. Prima dell’inizio dell’invasione russa nel territorio ucraino qui vivevano oltre 40 mila persone. Okhtyrka è stata una delle prime città travolte da questa guerra: il 24 febbraio l’esercito russo ha provato a conquistarla e dopo una prima resistenza ha cominciato a scagliare colpi di artiglieria. Il 28 febbraio l’ambasciatrice ucraina negli Stati Uniti Oksana Markarova ha dichiarato che qui l’esercito russo è arrivato a lanciare missili termobarici, armi in grado di creare enormi esplosioni. Markarova ha denunciato che il loro uso è contrario alla Convenzione di Ginevra. Un drone dell’esercito ucraino ha catturato le immagini della città nei giorni dopo questi attacchi. Si vedono i crateri delle bombe, le ferrovie divelte, i giardini bruciati e le macerie delle case ancora in fumo. Il video è stato pubblicato da un utente su Reddit il 15 marzo. Il quotidiano britannico The Guardian ha raccolto le immagini e le ha pubblicate in un montaggio che in poco più di un minuto mostra quello che resta della città.']"
285,news-930311,Putin parla alla nazione: «Operazione militare in Ucraina per evitare il genocidio nel Donbass. Attueremo tutti i nostri piani» – Il video,https://www.open.online/2022/03/18/russia-putin-discorso-nazione-18-marzo,2022-03-18 14:27:00,"['Putin parla alla nazione: «Operazione militare in Ucraina per evitare il genocidio nel Donbass. Attueremo tutti i nostri piani» – Il video\n', '\n', 'Decine di migliaia di persone all’evento di Mosca. Sulle giacche dei conduttori la «Z», in segno di supporto alle truppe. La tv di Stato taglia il discorso del presidente. Il Cremlino: «Guasto tecnico»\n', '«L’obiettivo dell’operazione speciale in Ucraina è evitare il genocidio nel Donbass. Sappiamo esattamente cosa fare, attueremo tutti i nostri piani». Così Vladimir Putin nell’atteso discorso alla nazione tenutosi oggi, 18 marzo. Il presidente russo ha parlato in diretta allo stadio Luzhniki di Mosca a margine di un evento organizzato in occasione dell’anniversario dell’annessione della Crimea e intitolato «Per un mondo senza nazismo, per la Russia, per il presidente». Sulle giacche dei conduttori la «Z», in segno di supporto alle truppe impegnate in Ucraina. Nello stadio decine di migliaia di persone: 130 mila secondo le stime; molte, secondo alcuni tweet, pagate per partecipare. «Abbiamo risollevato la Crimea dal degrado e dall’abbandono, dalle condizioni pessime in cui versavano», ha detto Putin. \n', '«Sono gli abitanti della Crimea che hanno fatto la scelta giusta, hanno messo un ostacolo al nazionalismo e al nazismo, che continua a esserci nel Donbass, con operazioni punitive di quella popolazione», ha continuato Putin. Nel suo discorso, il presidente russo ha citato anche la Bibbia: «Non c’è amore più grande di dare la propria vita per i propri amici». A un certo punto, il discorso è stato improvvisamente tagliato dalla tv di Stato russa. Poco dopo, il Cremlino ha parlato di un «guasto tecnico». Sul palco dell’evento si sono alternati cantanti – come Nikolai Rastorguev, tra i favoriti di Putin – e leader separatisti del Donbass. Prima del suo discorso alla nazione, Putin aveva parlato con il cancelliere tedesco Olaf Scholz, dicendo che la Russia è «pronta a una soluzione per l’Ucraina, ma Kiev fa proposte irrealistiche». In serata il presidente russo avrà un colloquio con il presidente francese Emmanuel Macron.']"
286,news-930321,La protesta di Leopoli: 109 passeggini vuoti in piazza per ricordare i bambini uccisi dalla guerra,https://www.open.online/2022/03/18/ucraina-protesta-di-leopoli-109-passeggini,2022-03-18 12:57:00,"['La protesta di Leopoli: 109 passeggini vuoti in piazza per ricordare i bambini uccisi dalla guerra\n', '\n', 'Secondo la Procura Generale ucraina, oltre 130 bambini sarebbero stati feriti dalle bombe\n', 'Passeggini vuoti nella piazza del mercato di Leopoli, 109 come i bambini uccisi dalle bombe russe, secondo quanto denunciato dalle autorità ucraine. È la forma silenziosa di protesta contro gli attacchi ai civili inscenata oggi, 18 marzo, dagli abitanti della città ucraina. Oltre ai 109 bambini uccisi, la Procura Generale parla di altri 130 feriti dalle bombe russe. Un dramma descritto anche da alcuni cartelli che affiancavano i passeggini, posizionati di fronte al media center che ospita i giornalisti giunti a Leopoli da tutto il mondo. La città a Ovest dell’Ucraina, nel mirino di Mosca sin dallo scoppio del conflitto, è stata colpita dai bombardamenti anche stanotte, quando almeno tre esplosioni sono state registrate intorno al suo aeroporto.']"
287,news-930303,L’Ucraina ha legalizzato le criptovalute: raccolti 54 milioni di dollari per sostenere la resistenza,https://www.open.online/2022/03/18/ucraina-criptovalute-stato-fondi,2022-03-18 12:34:00,"['L’Ucraina ha legalizzato le criptovalute: raccolti 54 milioni di dollari per sostenere la resistenza\n', '\n', 'Il ministro ucraino Mykhailo Fedorov aveva aperto un canale per le donazioni in cripto già nei primi giorni del conflitto. All’inizio però molti pensavano che si trattasse di una truffa\n', 'Prima che cominciasse la guerra, Mykhailo Fedorov era il ministro che doveva traghettare l’Ucraina verso la trasformazione digitale. Dall’inizio del conflitto Fedorov è diventato invece il generale di una battaglia combattuta su Twitter per spingere tutta l’industria della tecnologia a supportare la resistenza di Kiev. Il primo alleato è stato Elon Musk: Fedorov ha chiesto e ottenuto dall’uomo più ricco del mondo che il territorio dell’Ucraina fosse coperto dalla connessione garantita dai satelliti StarLink. Ma il ministro non si è fermato qui: ha creato una legione straniera di hacker per difendersi dagli attacchi di Mosca, lanciata con tanto di logo come It Army, e ha mobilitato la community cripto per far arrivare donazioni all’Ucraina. Anche in questo caso la risposta è arrivata: Fedorov ha spiegato che fino a questo momento sono stati donati all’Ucraina oltre 54 milioni di dollari in criptovalute. \n', 'La prima volta che il ministro aveva pubblicato un link per le donazioni con questo tipo di valuta molte persone avevano pensato che il suo profilo Twitter fosse finito nelle mani di qualche hacker. Tra questi anche il fondatore di Ethereum Vitalik Buterin. Poi invece è arrivata la conferma sul fatto che la raccolta di cripto-fondi fosse davvero organizzata dall’Ucraina. Ora arriva un nuovo passo per Kiev. Il presidente Volodymyr Zelensky ha firmato un decreto in cui permette alle cripto di entrare nel settore bancario gestito dallo Stato. Nelle banche sarà dunque possibile aprire conti di criptovaluta e la Banca Nazionale dell’Ucraina si occuperà di controllare gli andamenti del settore. Come riporta The Verge, da oggi lo Stato tratterà le criptovalute di proprietà dei cittadini esattamente come i conti in valuta normale. \n', 'Le\n', 'mani di Mosca sulle cripto\n', 'Nelle scorse settimane l’interesse per le cripto è arrivato anche dalla Russia. Il 28 febbraio dopo che la Banca Centrale russa ha vietato il trasferimento di valute all’estero, il prezzo dei Bitcoin è salito di circa il 10 per cento, superando i 40 mila dollari.']"
288,news-930159,"I palazzi di Kiev distrutti dagli attacchi russi: «Sei case, asili nido e una scuola» – Il video",https://www.open.online/2022/03/18/guerra-ucraina-sindaco-kiev-video,2022-03-18 10:19:00,"['I palazzi di Kiev distrutti dagli attacchi russi: «Sei case, asili nido e una scuola» – Il video\n', '\n', 'Il sindaco Kiltschko ha postato un video per mostrare le macerie e la distruzione \n', 'I bombardamenti dei russi su Kiev hanno ucciso una persona e colpito case, asili nido e una scuola. Lo ha detto il sindaco di Kiev Vitali Klitschko, che ha postato un video nel quale, indossando un giubbotto antiproiettili, mostra i palazzi distrutti dagli attacchi. «Il nemico continua ad attaccare la capitale. Stamane la zona residenziale nel distretto di Podolsk è stata bombardata dagli orchi che hanno colpito sei case, asili nido e una scuola. Una persona è morta, 19 sono rimaste ferite, inclusi quattro bambini. Sul posto stanno operando i soccorritori e i medici». \n', ' ']"
289,news-930125,L’ambasciata del Canada “corregge” la lettera della Russia: «Avete dimenticato di scrivere di aver invaso l’Ucraina»,https://www.open.online/2022/03/18/guerra-ucraina-canada-corregge-russia-onu,2022-03-18 09:53:00,"['L’ambasciata del Canada “corregge” la lettera della Russia: «Avete dimenticato di scrivere di aver invaso l’Ucraina»\n', '\n', 'Nella prima riga, quando i russi si dicono preoccupati per la situazione umanitaria in Ucraina, i canadesi aggiungono: «della quale siamo la prima causa»\n', 'La rappresentanza del Canada presso le Nazioni Unite ha pubblicato su Twitter una lettera inviata dalla ambasciata russa presso l’Onu agli Stati Uniti aggiungendo provocatoriamente una serie di correzioni e aggiunte al testo di Mosca. Nella prima riga, quando i russi si dicono preoccupati per la situazione umanitaria in Ucraina, i canadesi aggiungono: «della quale siamo la prima causa». E nella frase in cui Mosca parla delle conseguenze per la popolazione civile, il testo scritto in rosso calca la mano: «Certo, ma siete voi a bombardare scuole e ospedali». ']"
290,news-930103,"Di Maio: «Questa è la guerra di Putin, lui solo può fermarla o allargarla»",https://www.open.online/2022/03/18/guerra-russia-ucraina-di-maio-putin,2022-03-18 09:11:00,"['Di Maio: «Questa è la guerra di Putin, lui solo può fermarla o allargarla»\n', '\n', 'Il ministro degli Esteri: ancora 326 italiani in Ucraina \n', 'Ancora 326 italiani si trovano in Ucraina nonostante la guerra. Lo ha fatto sapere oggi il ministro degli Esteri Luigi Di Maio in un’intervista al Tg1: «Erano 2mila all’inizio dell’invasione, 400 una settimana fa, oggi sono 326 ma credo che anche in queste ore continueranno a diminuire, il trend continua a scendere». Di Maio ha assicurato che l’Unità di crisi «lavora ogni momento per portarli via», ma ha riconosciuto che non è facile: «In alcune città servono condizioni di sicurezza, altrimenti è meglio rimangano». Il ministro ha anche spiegato la situazione attuale delle trattative: «È sotto gli occhi di tutti una cosa: ormai 10 giorni fa Zelensky ha fatto un’apertura a Putin, ma dall’altra parte stiamo vedendo una Russia che cerca soltanto di far credere che vuole un accordo di pace, ma continua a colpire non solo obiettivi militari ma presidi civili. Sono d’accordo con il segretario di Stato Usa Antony Blinken che ieri ha detto che Putin non sembra voler la pace». Per Di Maio «questa è la guerra di Putin e solo Putin può fermarla o in maniera scellerata pensare di allargarla. Ma da noi non verranno mai azioni che contribuiscano all’escalation, ha puntualizzato il ministro riferendosi alla No Fly Zone della Nato.']"
291,news-930089,Zelensky candidato al Nobel per la Pace: la proposta arriva con una lettera firmata da politici europei,https://www.open.online/2022/03/18/guerra-in-ucraina-zelensky-candidato-nobel-pace,2022-03-18 08:49:00,"['Zelensky candidato al Nobel per la Pace: la proposta arriva con una lettera firmata da politici europei\n', '\n', 'La lettera indirizzata al Comitato: «Crediamo che ora sia arrivato il momento di mostrare al popolo ucraino che il mondo è dalla loro parte»\n', '«Alla luce di eventi che non hanno precedenti nella storia, chiediamo rispettosamente al Comitato per il Premio Nobel di riaprire e riconsiderare la procedura per la candidatura al Nobel per la Pace». Comincia così la lettera firmata da 36 politici europei, per la maggior parte olandesi, che propone la candidatura del primo ministro dell’Ucraina Volodymyr Zelensky al Premio Nobel per la Pace. Questo riconoscimento verrà assegnato il prossimo ottobre e, come da tradizione, verrà deciso da un gruppo di cinque persone scelte tra i componenti dello Storting, il Parlamento norvegese. Ufficialmente non esiste una short list di candidati che possono accedere al premio ma durante l’anno vengono proposte al Comitato delle candidature per sostenere un nome o una campagna. I politici che hanno firmato la lettera rivolta al Comitato per il Premio Nobel vogliono assegnare questo premio a Zelensky in rappresentanza di tutto il popolo ucraino: \n', '«In questo momento in tutto il mondo i cittadini che vivono in democrazia si stanno chiedendo la stessa cosa: cosa possiamo fare per supportare il popolo dell’Ucraina? Crediamo che ora sia arrivato il momento di mostrare al popolo ucraino che il mondo è dalla loro parte». \n', 'La maggior parte delle 36 firme che hanno siglato la richiesta vengono dall’Olanda, anche se ci sono rappresentanti del Regno Unito e della Germania. Nessun italiano. Lo scorso anno la scelta dei nomi per il Premio Nobel per la Pace non era andata molto lontana da questo conflitto. Uno dei due premi assegnati era andato al giornalista russo Dmitry Muratov, il direttore di Novaya Gazeta. Questa testata è uno pochi giornali russi dissenti dalla linea del Cremlino.']"
292,news-930083,"Il ministro Guerini: «I militari italiani devono essere pronti, giusto dare più soldi all’esercito»",https://www.open.online/2022/03/18/lorenzo-guerini-circolare-esercito-soldi,2022-03-18 08:08:00,"['Il ministro Guerini: «I militari italiani devono essere pronti, giusto dare più soldi all’esercito»\n', '\n', 'Il responsabile della Difesa sulla circolare per le divise: «Si tratta di un’attività ordinaria, le forza armate efficienti sono garanzia per i cittadini»\n', 'Il ministro della Difesa Lorenzo Guerini spiega oggi in un’intervista rilasciata al Corriere della Sera perché è stata inviata la circolare che chiedeva di addestrarsi e prepararsi ai combattimenti: i militari «devono essere pronti», esordisce, per poi precisare: «Francamente sono sorpreso della sorpresa. È un’attività ordinaria che riguarda il livello esercitativo e di prontezza, anche tenendo conto del contesto attuale e delle sue possibili evoluzioni, per le missioni cui sono chiamate le Forze armate». E dice che non c’è nulla di strano nel voto della Camera per l’incremento delle spese militari: «’Voglio essere chiaro: Forze armate moderne ed efficienti sono garanzia in primis per i cittadini, per la loro sicurezza e per il ruolo dell’Italia nel mondo. E il contesto attuale lo richiede ancora di più. Fin dal mio insediamento l’adeguamento delle risorse della Difesa è stata una priorità che ho posto all’attenzione del Parlamento e dell’opinione pubblica. È quindi necessario che gli uomini e le donne in uniforme siano messi in grado di svolgerle nel miglior modo possibile, con piena operatività e massima sicurezza. E che il Paese possa contare su uno strumento militare capace di difenderlo da tutte le forme di rischi. La Camera, a larga maggioranza, ha deciso di incentivare il governo a raggiungere in tempi rapidi questo obiettivo che riguarda la nostra appartenenza alla Nato». \n', 'Riguardo le forze sul campo, Guerini precisa che «l’Italia è un paese importante dell’Alleanza – sottolinea il ministro della Difesa – e si assume le sue responsabilità. Eravamo e siamo presenti in Lettonia con 250 unità, in Romania con le attività di sorveglianza degli spazi aerei atlantici oggi con 8 Eurofighter e prosegue l’impegno navale nel Mediterraneo orientale. Siamo disponibili a rafforzare le misure di rassicurazione dei paesi più esposti sul fianco sud-est. Per questo ho intensificato le interlocuzioni con l’Ungheria, dove parteciperemo a esercitazioni congiunte. Iniziative che sono il nostro contributo al rafforzamento della deterrenza in conseguenza delle scelte di Putin. La Nato è un’alleanza difensiva, non una minaccia. Chi racconta il contrario dice una bugia».\n', 'Infine, sulle strategie dell’Alleanza Atlantica, dice che «la Nato era già impegnata nella revisione del suo concetto strategico. L’aggressione russa ha rinnovato questa esigenza focalizzando l’attenzione sulla missione primaria, la difesa collettiva. L’Italia inoltre lavora su tre pilastri che contribuiscono alla missione principale: deterrenza e difesa, prevenzione e gestione delle crisi, sicurezza cooperativa. Anche qui Putin ha sbagliato previsione: puntava su una Nato piegata dalla drammatica conclusione della missione afgana e invece ha trovato una Nato più determinata e unita che mai».']"
293,news-930077,Ora è la Russia a istituire la No Fly Zone sul Donbass : ieri 4 morti in un bombardamento a Donetsk,https://www.open.online/2022/03/18/guerra-ucraina-russia-no-fly-zone-donbass,2022-03-18 07:50:00,"['Ora è la Russia a istituire la No Fly Zone sul Donbass : ieri 4 morti in un bombardamento a Donetsk\n', '\n', 'Proprio ieri le forze russe hanno rivendicato un’avanzata nella regione\n', 'La Russia ha stabilito una no fly zone sulla regione del Donbass in Ucraina. Lo hanno annunciato gli account “ufficiali” dei separatisti della Repubblica popolare di Donetsk. I separatisti hanno anche fatto sapere che quattro persone sono rimaste uccise durante un bombardamento a Donetsk e alla sua periferia da parte delle truppe ucraine. Proprio ieri le forze russe hanno rivendicato un’avanzata nella regione. Secondo il portavoce del ministero della Difesa, Igor Konashenkov, i militari sono avanzati per 10 chilometri e hanno conquistato due località. «Le forze armate della Federazione Russa hanno preso il controllo di Novomayorskoye e Prechistovka. L’avanzata in un giorno è stata di 10 chilometri», ha detto Konashenkov, citato dai media russi.']"
294,news-930059,Le bombe dei russi colpiscono la zona attorno all’aeroporto di Leopoli: il fumo avvolge la città – Il video,https://www.open.online/2022/03/18/guerra-ucraina-bombardamento-aeroporto-leopoli-video,2022-03-18 07:17:00,"['Le bombe dei russi colpiscono la zona attorno all’aeroporto di Leopoli: il fumo avvolge la città – Il video\n', '\n', 'Secondo alcune versioni sarebbe stata colpita una fabbrica attorno all’aeroporto \n', 'Stanotte la zona attorno all’aeroporto di Leopoli (Lviv) è stata colpita dai bombardamenti dei russi. Almeno tre esplosioni sarebbero state registrate questa mattina intorno alle 5.30 ora italiana. Secondo notizie non confermate, potrebbero essere avvenute all’aeroporto della città dell’ovest dell’Ucraina, da dove si levano alte colonne di fumo. Su Twitter molti video immortalano il fumo dopo le bombe. Secondo altre versioni è stata colpita una fabbrica vicino all’aeroporto. Ora il fumo avvolge l’intera città. l sindaco Andriy Sadovyi ha confermato l’attacco missilistico: «Ma l’obiettivo non era l’aeroporto», ha spiegato il primo cittadino secondo quanto riferisce il canale Telegram Ukraina 24. Un briefing del governo dell’Oblast di Leopoli è atteso per questa mattina. ']"
295,news-930031,"Marina Ovsyannikova non scapperà in Francia: «Sono una patriota, fermiamo questa follia»",https://www.open.online/2022/03/18/guerra-ucraina-marina-ovsyannikova-francia,2022-03-18 05:11:00,"['Marina Ovsyannikova non scapperà in Francia: «Sono una patriota, fermiamo questa follia»\n', '\n', 'La giornalista ha rifiutato l’offerta di Macron. E sa che ora rischia 15 anni di carcere \n', 'La giornalista russa Marina Ovsyannikova non andrà in Francia. Nonostante il presidente Emmanuel Macron le abbia offerto asilo politico, lei come “patriota” intende rimanere nel suo paese d’origine, la Russia. Ovsyannikova ha parlato in un’intervista rilasciata a Marc Perelman di France 24, confermando di aver dovuto pagare una multa di 30 mila rubli, circa 250 euro, per il video in cui spiegava perché aveva interrotto il telegiornale mostrando un cartello contro la guerra. E ha ricordato che rischia fino a 15 anni di carcere per la sua protesta. Ha aggiunto che la sua insoddisfazione per la propaganda russa è aumentata nel corso degli anni, in particolare dopo l’incarcerazione del leader dell’opposizione Alexei Navalny, ma che il «punto di non ritorno» è stata l’invasione russa dell’Ucraina il 24 febbraio. La giornalista ha anche spiegato di aver preso parte a diverse manifestazioni contro la guerra a Mosca ma che «queste azioni di protesta non sono state efficaci perché sono limitate e controllate». Il suo gesto di dissenso in onda è stato quindi un messaggio forte per mostrare che alcuni russi sono contrari alla guerra in Ucraina. Lascerà il suo lavoro alla tv russa, come vorrebbero fare anche altri ma non possono per la situazione economica. Ovsyannikova, che ha due bambini piccoli, ha raccontato che uno dei due l’ha rimproverata per aver messo in pericolo la sua famiglia con la protesta: «Ma gli ho spiegato che nella vita devi prendere a volte decisioni complicate. E soprattutto dobbiamo fermare questa follia prima che arrivi la guerra nucleare». ']"
296,news-930025,Zelensky ai mercenari: «Venire in Ucraina è stata la peggiore decisione della vostra vita» – Il video,https://www.open.online/2022/03/18/guerra-ucraina-zelensky-mercenari-video,2022-03-18 04:21:00,"['Zelensky ai mercenari: «Venire in Ucraina è stata la peggiore decisione della vostra vita» – Il video\n', '\n', 'Il presidente ha ringraziato la resistenza nelle città: «Non vi lasceremo soli. E non li perdoneremo»\n', 'Il presidente dell’Ucraina Volodymyr Zelensky ha pubblicato un nuovo video oggi su Facebook in cui ha ringraziato i cittadini per la resistenza. Ha definito Mariupol, Kharkiv, Chernihiv, Kiev e Izym «città eroiche» che si trovano in una situazione difficile. «Non vi lasceremo soli. E non li perdoneremo. Sarete liberi. Come tutti noi sulla nostra terra», ha detto il presidente. Che poi ha minacciato i mercenari che la Russia, secondo alcuni rapporti di intelligence, vuole portare a combattere sul territorio: venire in Ucraina, per voi, è «la decisione peggiore della vostra vita: una vita lunga è meglio dei soldi che vi vengono offerti per una breve». ']"
297,news-926385,"Ucraina, il consigliere di Zelensky: «Possibile accordo entro 10 giorni. Ma non sarà fine della guerra». Il Cremlino insiste: «La Russia sarà purificata dai traditori»",https://www.open.online/2022/03/17/guerra-ucraina-17-marzo,2022-03-17 23:40:00,"['Ucraina, il consigliere di Zelensky: «Possibile accordo entro 10 giorni. Ma non sarà fine della guerra». Il Cremlino insiste: «La Russia sarà purificata dai traditori»\n', '\n', 'Putin potrebbe avere un incontro con l’omologo ucraino Zelensky, fa sapere il ministro turco Cavusoglu. Oggi\n', 'c’è stata una telefonata tra Erdogan e il leader russo. Macron annuncia che la Francia deve potenziare il suo esercito per essere pronta a rispondere ad «una guerra di alta intensità». Kuleba ha chiesto che la Turchia sia «uno dei garanti» di un possibile accordo con la Russia\n', 'Dopo 21 giorni dall’inizio della guerra ammontano almeno a 7 mila i soldati russi morti nei combattimenti in Ucraina. La stima – riportata dal New York Times – è stata elaborata da fonti Usa. Invece i feriti nei combattimenti sono oltre 14 mila. Molti di questi sono già stati rimpatriati passando dalle basi in Bielorussia. Le autorità ucraine hanno accusato ieri la Russia di aver distrutto un teatro in cui più di mille persone si erano rifugiate nella città assediata di Mariupol (sud-est). Il presidente degli Stati Uniti Joe Biden ha definito Vladimir Putin un criminale di guerra, confermando l’invio di altri 800 milioni di dollari al presidente ucraino Volodymyr Zelensky. Il quale in un video pubblicato stanotte ha messo in guardia le madri russe: per Mosca l’Ucraina può diventare come l’Afghanistan o la Cecenia.\n', '23.30 – L’esercito russo ha arrestato un altro sindaco ucraino\n', 'Un altro sindaco ucraino è stato arrestato dall’esercito russo. Dopo quello di Melitopol, liberato ieri 16 marzo, è toccato a Viktor Tereshchenko, sindaco del villaggio di Velykoburlutska, a Nord-Est di Kharkiv. In un video, il capo dell’amministrazione regionale di Karkhiv, Oleh Syniehubov, ha spiegato che il sindaco è stato: «prelevato dal suo posto di lavoro e portato alla locale stazione di polizia». Ancora non è chiaro quale sia il pretesto con cui l’esercito russo ha deciso sostanzialmente di sequestrare il sindaco. Solo ieri era stato liberato Ivan Fedorov, il primo cittadino di Melitopol che sarebbe stato scambiato con nove soldati russi. Oggi 17 marzo è emerso da fonti ucraine che i militari coinvolti nello scambio avevano tra i 19 e i 20 anni, confermando così che la Russia sta utilizzando i coscritti nell’invasione ucraina. \n', '22.50 – Zelensky ringrazia l’Italia\n', 'Arriva il ringraziamento all’Italia del presidente ucraino Volodymyr Zelensky, dopo che il ministro della Cultura Dario Franceschini ha offerto l’aiuto del governo italiano per ricostruire il teatro di Mariupol, colpito dagli attacchi dell’esercito russo mercoledì 16 marzo. «Grazie Dario Franceschini – ha scritto Zelensky su Twitter – ha dato un buon esempio da seguire. Insieme ricostruiremo il Paese fino all’ultimo mattone». \n', '20.49 – Camera Usa revoca privilegi commerciali alla Russia \n', 'La Camera americana ha approvato, con 424 voti a favore e 8 contrari, il provvedimento che revoca alla Russia i suoi privilegi commerciali. In questo modo gli Usa scelgono la strada dei dazi sui prodotti. Il Senato valuterà molto presto la misura che ha come scopo quello di isolare sempre di più la Russia, sospendendo i suoi normali rapporti commerciali con gli Stati Uniti.\n', '20.32 – Usa: «Preoccupati che la Cina dia armi alla Russia»\n', 'Gli Stati Uniti sono fortemente preoccupati che la Cina possa fornire equipaggiamento militare alla Russia: lo ha fatto sapere la portavoce della Casa Bianca Jen Psaki. Stando a quanto riportato, Joe Biden domani avrà un atteggiamento «sincero e diretto» nel corso della sua telefonata con Xi Jinping.\n', '20.10 – La Casa bianca: «Le purghe evocate da Putin dimostrano i limiti dell’offensiva»\n', '«Le purghe evocate da Vladimir Putin per i russi che si oppongono alla guerra dimostrano che la guerra in Ucraina non sta andando come Mosca sperava». Questo il ragionamento condiviso dalla portavoce della Casa Bianca Jen Psaki.\n', '19.42 – Blinken: «Mosca prepara attacchi chimici» \n', '«La Russia continua ad attaccare ospedali e scuole in Ucraina. Ieri le forze russe hanno bombardato un teatro, e hanno aperto il fuoco su un gruppo di civili che erano in fila per il pane. Personalmente sono d’accordo con Joe Biden», secondo il quale Vladimir Putin sta commettendo crimini di guerra. Lo afferma il segretario di Stato americano Antony Blinken, sottolineando che «mirare volontariamente i civili è un crimine di guerra». La Russia «sta preparando il terreno per attacchi biologici o chimici sotto falsa bandiera», ha evidenziato poi Blinken, «siamo preoccupati dalla possibilità che la Cina possa considerare di aiutare la Russia».\n', '19.27 – Bombe a grappolo in un villaggio vicino Kharkiv \n', 'L’esercito russo ha lanciato bombe a grappolo sul villaggio di Kozacha Lopan, nella regione di Kharkiv, uccidendo almeno sei persone. Lo ha reso noto il sindaco di una località vicina, Viacheslav Zadorenko su Facebook, secondo quanto riporta Ukrinform. Secondo il sindaco di Derhachi, i russi hanno colpito la stazione ferroviaria, i negozi, le farmacie e altri edifici pubblici situati nel centro del villaggio.\n', '19.10 – Biden: «Putin è un dittatore omicida, un puro criminale»\n', '«Un dittatore omicida, un puro criminale»: così il presidente degli Stati Uniti Joe Biden ha definito oggi Vladimir Putin, durante un evento a Capitol Hill per Saint Patrick’s day. Nella giornata di ieri invece lo aveva chiamato un «criminale di guerra».\n', '18.44 – Praga: «Non possiamo più accogliere profughi ucraini»\n', 'La Repubblica Ceca non può più accettare i profughi ucraini in fuga dalla guerra. Ad annunciarlo il premier Petr Fiala, citato dall’agenzia Unian. «Bisogna capire che stiamo raggiungendo il limite di ciò che possiamo accettare senza troppe difficoltà», ha detto Fiala evienziando che la Repubblica Ceca ha già accolto 270 mila ucraini in fuga dalla guerra. Il Parlamento ceco ha approvato una legge che dà ai rifugiati 200 euro al mese e altri 120 a chi lì accoglierà. \n', '18.00 – Franceschini: «Italia pronta a ricostruire il teatro di Mariupol»\n', '«L’Italia è pronta a ricostruire il Teatro di Mariupol». Il Consiglio dei ministri ha approvato la proposta di Dario Franceschini offrire all’Ucraina mezzi e risorse per riedificarlo appena sarà possibile. A dirlo è lo stesso ministro della Cultura su Twitter. «I teatri di ogni paese appartengono a tutta l’umanità». \n', '17.30 – Kiev: «Possibile accordo entro 10 giorni»\n', '«Potrebbero essere necessari da pochi giorni a una settimana e mezza per trovare un accordo sui punti controversi» dei negoziati. A dirlo è il capo negoziatore ucraino Mykhailo Podolyak, che ha parlato in un’intervista ai media polacchi. «La firma di un accordo di pace porrà fine alla fase acuta del conflitto, ci permetterà di onorare tutti coloro che sono stati uccisi e iniziare la ricostruzione del Paese. Ma dubito che per gli ucraini la guerra finirà lì, non dopo tutto quello che abbiamo passato».\n', '17.15 – Il Cremlino: «La Russia sarà purificata dai traditori»\n', 'L’operazione militare in Ucraina «porterà alla luce i traditori all’interno della Russia». Lo ha detto il Cremlino tramite il portavoce del presidente, Dmitry Peskov, facendo eco al precedente appello del presidente Vladimir Putin a «purificare» la società russa. «In queste situazioni, molte persone si mostrano come traditori. Svaniscono dalle nostre vite da soli. Alcuni lasciano i loro posti, altri lasciano il Paese. È così che sta avvenendo la purificazione».\n', '16.00 – Macron: «La Francia si prepari per una guerra ad alta intensità»\n', 'La Francia deve potenziare il suo esercito per essere pronta a rispondere ad «una guerra di alta intensità che può tornare sul nostro continente». A dirlo è stato Emmanuel Macron in relazione alla spesa militare del Paese, presentando il suo programma elettorale in vista delle elezioni presidenziali del 10 e del 24 aprile.\n', '15.50 – Kadyrov: «Migliaia di ceceni verso l’Ucraina per combattere coi russi»\n', '«Migliaia» di volontari ceceni sono diretti in Ucraina per combattere accanto alle forze russe d’invasione. Lo dice il leader ceceno Ramzan Kadyrov, apertamente schieratosi con Putin.\n', '\n', 'Il tuo browser non supporta il tag iframe\n', '15.10 – Almeno 21 morti in un raid russo vicino Kharkiv\n', 'Almeno 21 persone sarebbero morte in seguito ad un bombardamento russo vicino a Kharkiv. Lo ha riferito la procura della città.\n', '14.50 La Turchia: «Possibile un incontro tra Putin e Zelensky»\n', 'Il presidente russo Vladimir Putin potrebbe avere un incontro faccia a faccia con l’omologo ucraino Volodymyr Zelensky. A dirlo è il ministro degli Esteri turco Mevlut Cavusoglu, come riporta il quotidiano Sabah, parlando ad una conferenza stampa congiunta con l’omologo ucraino Dmytro Kuleba durante una visita a Leopoli in Ucraina. Oggi c’è stata la telefonata tra il presidente turco Erdogan e il presidente russo. Da giorni la Turchia si impegna nelle mediazioni.\n', '14.13 – Sospesa la missione su Marte di Europa e Russia\n', 'Sospesa ExoMars, la missione su Marte delle agenzie spaziali europee di Europa (Esa) e Russia (Roscosmos). Lo ha deciso all’unanimità il Council dell’Esa riunito a Parigi. «Deploriamo profondamente le vittime umane e le tragiche conseguenze dell’aggressione all’Ucraina», scrive. «Pur riconoscendo l’impatto sull’esplorazione scientifica dello spazio, l’ESA è pienamente allineata alle sanzioni imposte alla Russia dai suoi Stati membri». Inoltre, l’Esa ha deciso di sospendere i lanci di 4 missioni dopo la decisione di Roscosmos di ritirare il suo personale dalla base di lancio europea di Kourou (Guyana Francese). Si tratta delle Galileo M10, Galileo M11, Euclid e EarthCare. \n', '13.30 Lukashenko: «Se l’Ucraina continua l’escalation, Minsk risponderà»\n', 'Il presidente bielorusso Aleksandr Lukashenko ha dichiarato, secondo la Tass, che «se l’Ucraina dovesse continuare la sua escalation contro la Bielorussia, Minsk non la lascerà senza risposta». Lukashenko ha poi aggiunto che se il presidente ucraino Volodymyr Zelensky si rifiuterà di firmare un accordo con Putin, allora sarà costretto a firmare un atto di resa. \n', '13.18 – Zelensky al Parlamento italiano\n', 'Il 22 marzo alle ore 11 è previsto l’intervento del presidente ucraino Zelensky a Montecitorio: qui parlerà in diretta streaming con i parlamentari di Camera e Senato, come già successo negli Stati Uniti e in diversi Stati dell’Unione europea. La notizia è stata confermata nella riunione dei capigruppo della Camera.\n', '13.10 – Biden incontrerà Xi Jinping\n', 'Il presidente americano Joe Biden ha annunciato che parlerà con Xi Jinping domani sull’Ucraina. A darne notizia è la Casa Bianca. I due leader parleranno della guerra e dei rapporti con Mosca.\n', '13.00 – Ok della Camera al dl Ucraina: 367 voti favorevoli, 25 contrari\n', 'Sì dell’Aula della Camera al decreto legge varato dal governo per far fronte all’emergenza determinata dal conflitto in Ucraina. Il testo, che passa al Senato, è stato approvato a Montecitorio con 367 voti a favore, 25 contrari e 5 astenuti.\n', '12.30 – Regno Unito: «L’Occidente non ha fatto abbastanza per fermare Putin»\n', 'L’Occidente «non si è mosso abbastanza presto» per fermare Vladimir Putin, ha detto la ministra degli Esteri britannica Liz Truss alla Bbc. A partire dalle sue azioni nella regione del Donbass in Ucraina e in Siria: «C’era troppo compiacimento. Non abbiamo fatto abbastanza per sfidare Vladimir Putin e ora stiamo assistendo a questi orrendi crimini che violano il diritto internazionale. Se avrà successo in Ucraina, è probabile che assisteremo a un’ulteriore devastazione in tutta l’Europa orientale».\n', '11.45 – La Cina continuerà la sua relazione economica con la Russia\n', 'La Cina continuerà ad avere collaborazioni economiche regolari con la Russia nonostante la crisi ucraina. A dirlo è Gao Feng, portavoce del ministero del Commercio cinese, riportato dalla Tass. \n', '11.40 – La conferenza stampa Scholz-Stoltenberg\n', '«La Germania dà il suo contributo e continuerà a farlo. Ma una cosa è chiara: la Nato non entrerà in questo conflitto». Il cancelliere tedesco Olaf Scholz ha parlato in una conferenza stampa a Berlino con il capo della Nato Jens Stoltenberg. «Oggi il presidente Zelensky si è rivolto al Bundestag con parole molto forti. Noi siamo con l’Ucraina».\n', '11.09 – Mosca rifiuta la richiesta dell’Onu di sospendere l’offensiva\n', 'Il Cremlino ha rifiutato la richiesta del Corte internazionale di giustizia dell’Onu di sospendere le operazioni militari in Ucraina. La richiesta era arrivata dopo un’interrogazione presentata direttamente da Kiev. \n', '10.49 – Lagarde (Bce): «Con la guerra rischi significativi per la crescita» \n', 'Christine Lagarde, presidente della Bce, ha avvisato che la guerra in Ucraina può diventare un rischio per la ripresa dell’Unione europea dopo la crisi economica innescata dalla pandemia di Coronavirus: «La guerra pone rischi significativi per la crescita dell’Eurozona, e potrebbe mettere in moto nuovi trend inflazionistici». Lagarde ha spiegato anche che la Bce potrebbe fare marcia indietro sui suoi piani di riduzione dello stimolo monetario. Secondo l’Ocse la guerra potrebbe tagliare la crescita mondiale di un punto percentuale nell’arco del prossimo anno.\n', '10.43 – Regno Unito: «A Mariupol crimini di guerra»\n', 'James Cleverly, numero due del Foreign Office del Regno Unito ha spiegato che i bombardamenti sul teatro di Mariupol violano tutti i termini del diritto internazionale: «Sembra essere stato un attacco deliberato contro un obiettivo civile. Un’evidente violazione del diritto internazionale».\n', '10.30 – Di Maio sente Kuleba\n', 'Il Ministro degli Esteri Luigi Di Maio, secondo quanto apprende l’agenzia di stampa Ansa, ha sentito telefonicamente ministro ucraino Dmytro Kuleba.\xa0 «Ho sentito il collega Dmytro Kuleba. Ribadito che Italia sostiene popolo ucraino. Resistenza Ucraina è resistenza europea, argine ad avanzata violenta e pericolosa dell’esercito russo. Massimo sforzo per ritrovare pace e fermare atroce guerra che sta causando sofferenza e morte», fa sapere Di Maio in un tweet. \n', '10.20 – Fosse comuni a Mariupol\n', 'Il vicesindaco di Mariupol\n', 'Sergei Orlov dice che in città i russi non consentono alla gente del\n', 'posto di entrare nei cimiteri e le persone devono essere seppellite\n', 'in un parco nel centro della città. Le parole di Orlov sono state\n', 'riportate in un’intervista a Forbes Ucraina, ripresa dall’agenzia\n', 'ucraina Unian. «Li seppelliamo per lo più in fosse comuni. Li\n', 'seppelliamo nel City Garden (Children’s Central Park of Culture and\n', 'Recreation), in centro. Alcuni sono sepolti nei loro cortili”,\n', 'ha detto Orlov. Secondo lui, al 13 marzo c’erano 2.358 morti in\n', 'città. Tuttavia, questi sono solo quelli che sono identificati».\n', '\n', '10.07 – La Russia ha perso più soldati che in Afghanistan\n', 'In Ucraina la Russia ha\n', 'perso più soldati che in Afghanistan. Lo ha detto il ministro della\n', 'Difesa Ucraina, Oleksii Reznikov, in collegamento con le commissioni\n', 'Esteri e Difesa del parlamento europeo. Nel paese «la Russia ha già\n', 'perso più soldati che nel corso di due guerre cecene, più di 14\n', 'mila soldati, più di 450 carri armati e veicoli blindati, 750 aerei\n', 'sono stati abbattuti, abbiamo eliminato dei loro generali. Le perdite\n', 'russe sono vicine a quelle delle forze sovietiche in 10 anni di\n', 'guerra afghana».\n', '\n', '9.40 – «Volnovakha non esiste più»\n', 'Il ministro della Difesa\n', 'ucraina, Oleksii Reznikov, in collegamento con le commissioni Esteri\n', 'e Difesa del parlamento europeo ha detto che la città di Volnovakha\n', '«esiste ormai solo sulla cartina, perché in realtà Volnovakha non\n', 'esiste più, non è rimasto più nemmeno un edificio». Reznikov ha\n', 'aggiunto che «in tre settimane sono state distrutte 400 scuole, 110\n', 'ospedali e più di 1000 edifici residenziali. Anche le operazioni di\n', 'soccorso vengono impedite, intere famiglie vengono rapite e uccise,\n', 'uccidono i preti e i sindaci che non collaborano gli occupanti russi.\n', 'Oggi la Russia ha l’unico scopo di distruggere l’Ucraina», ha\n', 'aggiunto.\n', '\n', '9.16 – L’ovazione per Zelensky al Bundestag\n', 'Il Bundestag tedesco saluta con un’ovazione il presidente ucraino Volodymir Zelensky, comparso in video per il suo intervento. Zelensky ha cominciato l’intervento ricordando che ad ogni bomba che cade si alza un muro tra l’Ucraina e l’Europa: «Questo muro è più forte, con ogni bomba che cade in Ucraina, con ogni decisione che non viene presa nonostante il fatto che voi potreste aiutarci». Il presidente ha criticato l’atteggiamento della Germania su Putin: «Abbiamo sempre detto che Nord Stream 2 fosse un’arma e abbiamo sentito rispondere che fosse economia, economia, economia», ha spiegato. «Anche adesso esitate sull’ingresso dell’Ucraina nell’Europa. È un’altra pietra per il muro», ha aggiunto nel suo discorso. «Abbiamo percepito resistenza, percepiamo che volete economia, economia economia», ha incalzato.\n', '9.05 – Stoltenberg e la No fly Zone\n', 'Il segretario generale\n', 'dell’ Alleanza Atlantica Jens Stoltenberg dice che la Nato continuerà\n', 'con il sostegno a Kiev inviando più armi, ma ribadisce che non ci\n', 'sarà una no-fly zone. «Forniamo sistemi di difesa antiaerea e\n', 'antimissile, ma una no-fly zone implica attaccare o abbattere aerei\n', 'russi», specifica in un’intervista al Corriere. «La no-fly zone non\n', 'è qualcosa che si dichiara ma che si impone – aggiunge Stoltenberg –\n', 'e questo porterebbe a una guerra tra Nato e Russia con ancora\n', 'maggiore distruzione». Stoltenberg fa anche sapere che nonostante\n', 'gli appelli dell’Ucraina i paesi dell’Alleanza non intendono\n', 'intervenire nel conflitto con i propri eserciti. «Non abbiamo\n', 'intenzione di dispiegare truppe Nato in Ucraina perché la Nato non è\n', 'parte del conflitto; gli alleati proseguiranno con il loro sostegno,\n', 'continueremo a imporre costi pesantissimi con le sanzioni e\n', 'rafforzeremo la nostra presenza a Est tra i Paesi dell’Alleanza per\n', 'prevenire un’escalation». Secondo Stoltenberg lo scenario\n', 'geopolitico e militare è cambiato. La Russia sta contestando «il\n', 'diritto di ogni nazione di scegliere il proprio percorso e il diritto\n', 'della Nato di difendere i propri alleati». Mosca «cerca di\n', 'influenzare la Nato chiedendo di ritirare tutte le nostre forze dai\n', 'Paesi che si sono uniti all’Alleanza dopo il 1997», aggiunge.\n', '«Questa è la nuova realtà. Affrontiamo un mondo più competitivo,\n', 'dove Russia e Cina agiscono insieme», conclude il numero uno della\n', 'Nato.\n', '9.00 – Il messaggio di Mattarella sull’Ucraina\n', '«Italiani ed europei siamo chiamati alla solidarietà e all’aiuto nei confronti delle popolazioni terribilmente colpite, e all’impegno perché si fermino i combattimenti, si ritirino le forze di occupazione e venga ripristinato il diritto internazionale». Questo il messaggio del presidente della Repubblica Sergio Mattarella a proposito del conflitto in Ucraina, in una dichiarazione rilasciata in occasione del giorno dell’Unità nazionale. «Ora più che mai i simboli della Repubblica Italiana, in cui gli italiani si riconoscono, ci inducono a riflettere sull’importanza della libertà, della democrazia, sul valore dei diritti dell’uomo, primo dei quali è il diritto a vivere in pace. A tutti coloro che hanno sacrificato la loro vita in nome di questi ideali si rivolge oggi il pensiero del popolo italiano», si legge ancora nel messaggio del Capo dello Stato. \n', '8.50 – Mariupol è distrutta\n', 'Il vicesindaco di Mariupol Sergei Orlov ha detto in un’intervista a Forbes Ucraina che nella città è tutto distrutto. «Non è rimasto un solo edificio integro a Mariupol, nella regione di Donetsk, o è distrutto o è danneggiato. Credo che l’80-90% sia stato bombardato. Le infrastrutture sono quasi inesistenti e i residenti soffrono per la mancanza d’acqua hanno sciolto la neve, raccolta nelle pozzanghere e scaricata dalle batterie». Orlov ha ribadito che la città ha un disperato bisogno di un corridoio umanitario e di un’evacuazione. \n', '8.40 – Il convoglio militare dalla Bielorussia \n', 'Il sito Nexta pubblica un video che ritrae un grande convoglio di equipaggiamento militare avvistato vicino a Homel in Bielorussia. Il convoglio si sta dirigendo verso Dobrush in direzione del confine. Sui canali social ucraini e internazionali, nelle ore scorse, sono inoltre rimbalzate notizie di esplosioni in diverse città della Bielorussia: nella centrale Slutsk ma anche a Stolin e Luninets, città non lontane dal confine ucraino. La notizia non ha avuto alcuna conferma ufficiale ma, secondo alcuni media internazionali, le esplosioni sarebbero state causate da una massiccia esercitazione dell’esercito bielorusso.\n', '8.30 – La Russia: lottiamo contro i nazisti\n', 'La Russia continua a\n', 'lottare per un ordine mondiale libero dal nazismo e dal genocidio.\n', 'Queste le affemrazioni di Dmitrij Anatolevič Medvedev,\n', 'vicepresidente del Consiglio di sicurezza ed ex presidente della\n', 'Russia, citato dalla Tass. Intanto alcuni autobus con circa 300\n', 'rifugiati sono arrivati dalla città assediata di Mariupol oltre il\n', 'confine nella regione russa di Rostov. Lo fa sapere la Bbc che\n', 'riporta i media russi. E questa mattina alle 9 il presidente ucraino\n', 'Zelensky parlerà alla Camera bassa del Parlamento tedesco. In un\n', 'video diffuso nelle prime ore di oggi Zelensky ha affermato che\n', 'spingerà «per un sostegno ancora maggiore all’Ucraina».\n', '\n', '7.45 – L’attacco dei russi a Merefa\n', 'La città di Merefa nell’Oblast’ di Kharkiv è stata attaccata dalla Russia. Gli amministratori locali della cittadina che si trova nella parte orientale dell’Ucraina hanno riferito che ci sono vittime tra i militari, come riporta il Kiyv Independent. Merefa, che ha 21.500 residenti, è stata colpita da un attacco aereo, una scuola locale è stata danneggiata e il centro comunitario locale distrutto.\n', '7.00 – Intelligence Gb: offensiva russa in stallo\n', 'Il ministero della Difesa britannico scrive su Twitter che l’invasione russa è in stallo su tutti i fronti. Si tratta di informazioni presenti nei rapporti di intelligence. «Le forze russe hanno fatto progressi minimi su terra, mare o aria negli ultimi giorni e continuano a subire pesanti perdite – si legge nel tweet – La resistenza ucraina rimane forte e ben coordinata. La stragrande maggioranza del territorio ucraino, comprese tutte le principali città, rimane in mani ucraine».\n', '6.00 – Zelensky: negoziati difficili\n', 'Il presidente dell’Ucraina Volodymir Zelensky ha espresso preoccupazione sui colloqui di pace con la Russia in un’intervista con il canale tv americano Nbc: «I negoziati sono ancora in corso e sono abbastanza difficili», ha sottolineato il presidente ucraino e ha osservato che qualsiasi guerra potrebbe essere finita al tavolo dei negoziati». Allo stesso tempo, non ha commentato le informazioni apparse in precedenza nei media sulle presunte condizioni di un possibile accordo tra le parti. Zelensky ha anche parlato di un pericolo terza guerra mondiale: «Nessuno sa se possa già essere iniziata», ha affermato, ribadendo che il popolo ucraino è «invincibile». «Se lanciano deliberatamente questi missili contro asili, scuole o università questo significa superare ogni linea – ha affermato Cos’altro dovremmo aspettare? Lasciare che i russi uccidano 200, 300 o 400 bambini?».\n', '4.00 – Kuleba e i negoziati\n', 'Il ministro degli Esteri\n', 'Dmytro Kuleba ha detto oggi alla Cnn che i negoziati non stanno\n', 'facendo molti progressi: «Devo essere chiaro, entrambe le\n', 'delegazioni, quella russa e quella ucraina, sono lontane dal\n', 'raggiungere un accordo sulla situazione attuale». E poi: «Ci sono\n', 'una serie di fattori – ha spiegato – che fanno la differenza nella\n', 'posizione russa nei colloqui. Il primo è la feroce resistenza\n', 'dell’esercito e del popolo ucraini sul campo, la seconda sono le\n', 'sanzioni imposte alla Russia, che fanno crollare e soffrire\n', 'l’economia russa. Fattori che hanno costretto la Russia a cambiare\n', 'leggermente posizione».\n', '3.25 – Due aerei russi abbattuti\n', 'Due aerei russi, un Su 25\n', 'e un Su 35, sono stati abbattuti nella regione di Kiev. Secondo la\n', 'stampa locale le forze russe hanno lanciato un attacco missilistico\n', 'su Sarny, centro nella provincia di Rivne, nell’Ovest dell’Ucraina a\n', 'circa 50 km dal confine con la Bielorussia. Infine il numero dei\n', 'civili morti a Chernihiv mentre erano in coda per il pane e’ salito a\n', '13.\n', '3.00 – Il teatro di Mariupol \n', 'Il sindaco di Mariupol, Vadym Boychenko, in un video pubblicato sul canale Telegram del consiglio comunale ha detto che il teatro colpito ieri fungeva da rifugio per un migliaio di persone: «Oggi c’è stata una terribile tragedia per la nostra Mariupol, di cui non è rimasto praticamente nulla. Il Teatro Drammatico, dove si nascondevano le persone, è stato distrutto da un bombardamento. Un luogo dove hanno trovato rifugio più di mille persone. Questa è una terribile tragedia, non lo perdoneremo mai. Ma non ci arrenderemo».\n', '2.50 – Allarme a Kiev\n', 'Si sentono suonare le\n', 'sirene per attacco aereo nella regione di Kiev. L’allarme è scattato\n', 'alle 2.25 nella capitale ucraina e nelle zone limitrofe. Gli abitanti\n', 'sono invitati a recarsi nei rifugi della protezione civile.\n', '2.00 – Hackerato il sito del ministero dell’emergenza russo \n', ' Il sito web del ministero\n', 'russo per le situazioni di emergenza è stato ‘hackerato’. Sulla\n', 'homepage sono apparsi vari messaggi sul conflitto in Ucraina, tra cui\n', '“Più di 13.000 soldati russi sono morti in guerra” oppure\n', '“Non credere ai media russi: mentono”. L’attacco si è\n', 'verificato la sera del 16 marzo. Prontamente sono intervenuti i\n', 'tecnici e ora il sito risulta essere in manutenzione e\n', '“temporaneamente non raggiungibile”.\n', '1.05 – Il ritorno di Putin in tv\n', 'Vladimir Putin torna a\n', 'parlare in televisione. E si rivolge a chi attorno allo Zar del\n', 'Cremlino comincia a prendere le distanze dalla guerra in Ucraina.\n', '«L’Occidente con le sanzioni vuole dividere la società russa e\n', 'distruggerci. Ma il popolo russo sarà sempre in grado di distinguere\n', 'i veri patrioti dai traditori e saprà sputare via questi ultimi come\n', 'moscerini finiti accidentalmente nella bocca», dice. E ancora: «Le\n', 'sanzioni hanno un solo obiettivo, la distruzione della Russia”,\n', 'ha affermato Putin secondo quanto riportano diversi media\n', 'internazionali, accusando l’Occidente di aver “gettato la\n', 'maschera».\n', '\n', '0.09 – Ivan Fedorov liberato\n', 'C’è stato uno scambio di prigionieri alla base della liberazione del sindaco di Melitopol Ivan Fedorov. Era stato rapito ed è stato tenuto prigioniero per cinque giorni, ma ieri è stato liberato in cambio di 9 soldati russi. I soldati avevano 18-19 anni, secondo Dasha Zarivna, portavoce del capo di stato maggiore presidenziale, citata dalla stampa ucraina. \n', ' ']"
298,news-930001,"Russia sempre più isolata, all’Onu Cina e India voltano le spalle a Mosca. L’ambasciatore russo insiste: «Attacchi agli ospedali? Bugie gonfiate»",https://www.open.online/2022/03/17/guerra-ucraina-onu-ambasciatore-russia-rinuncia-voto-consiglio-sicurezza,2022-03-17 23:27:00,"['Russia sempre più isolata, all’Onu Cina e India voltano le spalle a Mosca. L’ambasciatore russo insiste: «Attacchi agli ospedali? Bugie gonfiate»\n', '\n', 'Nella prossima riunione del Consiglio di sicurezza delll’Onu, Mosca tornerà ad accusare gli Stati Uniti di fornire armi biologiche agli ucraini. Intanto la linea russa resta quella di negare ogni tipo di crimine di guerra, nonostante le immagini dei bombardamenti\n', 'Dalla riunione di emergenza del Consiglio di sicurezza dell’Onu sulla situazione umanitaria in Ucraina arrivano segnali che la Russia appare sempre più isolata. L’ambasciatore russo alle Nazioni Unite, Vassily Nebenzia, ha rinunciato all’ultimo momento di sottoporre al voto la sua risoluzione umanitaria sull’Ucraina perché non avrebbe trovato alleati. Secondo fonti diplomatiche citate dall’agenzia Afp, la Russia avrebbe chiesto ai suoi alleati più stretti, cioè Cina e India, di co-sponsorizzare la risoluzione, senza però riuscire a ottenerne il sostegno. L’ambasciatore Nebenzia ha chiarito poi che la risoluzione non è ancora stata ritirata. Ci sarà un nuovo tentativo domani 18 marzo, quando la Russia proverà a sferrare un nuovo attacco portando alla riunione del Consiglio di sicurezza del mattino il tema dei presunti laboratori biologici gestiti dagli americani in Ucraina, da cui gli ucraini starebbero preparando attacchi batteriologici secondo la versione dei russi. \n', 'La riunione era già partita in salita per Nebenzia, sotto accusa per le accuse sui bombardamenti delle truppe russe contro gli obiettivi civili. Nonostante l’ampia copertura mediatica sugli effetti devastanti di quegli attacchi, Nebenzia ha bollato le accuse come «bugie gonfiate». Secondo l’ambasciatore russo l’Oms non ha attribuito ai russi gli attacchi alle strutture mediche, come sostenuto dagli Stati Uniti. E nell’elenco delle presunte bugie, Nebenzia ha anche aggiunto l’ospedale pediatrico di Mariupol, che secondo lui non sarebbe mai stato colpito da razzi di Mosca. ']"
299,news-929993,"Le minacce sulla porta di casa dell’attivista Olga Misik, il giorno dopo il discorso di Putin sui traditori. Lei risponde con il sorriso – Le foto",https://www.open.online/2022/03/17/guerra-ucraina-scritte-porta-attivista-olga-misik,2022-03-17 23:03:00,"['Le minacce sulla porta di casa dell’attivista Olga Misik, il giorno dopo il discorso di Putin sui traditori. Lei risponde con il sorriso – Le foto\n', '\n', 'L’attivista ha preso con ironia le scritte comparse sulla porta di casa, segnata con la «Z» e una frase minacciosa\n', 'Gli effetti del discorso di Vladimir Putin sulla “pulizia” della Russia dai traditori filo-occidentali si sono abbattuti su attivisti come la 19enne Olga Misik, diventata famosa appena due anni fa, quando ancora minorenne aveva protestato con coraggio seduta davanti alla polizia tenendo tra le mani la costituzione russa. Sulla porta di casa dell’attivista ieri 16 marzo, Misik si è ritrovata la scritta minacciosa: «Non tradire il tuo Paese, cagna». Una sostanziale minaccia che la ragazza ha denunciato su Twitter con ironia: «Il mio appartamento è stato sottoposto a una seduta di makeup». Anche altri attivisti che si sono schierati contro l’invasione russa dell’Ucraina sono stati colpiti dopo il duro intervento di Putin. Come la giornalista Anna Loiko del sito Sota, o Dmitry Ivanov. Entrambi hanno trovato sulla porta di casa la lettera «Z», la stessa che viene usata nei territori occupati in Ucraina dalle truppe russe e dai loro sostenitori. In un secondo tweet, Misik ha poi citato uno dei passaggi più duri del discorso di Putin del 16 marzo, cioè quando il presidente russo diceva come il popolo russo: «sarà in grado di distinguere i veri patrioti dalla feccia e dai traditori. E semplicemente li sputerà fuori come una mosca gli è volata accidentalmente in bocca». ']"
300,news-929923,"In Russia circolano rubli proibiti, banconote con la scritta: «No alla guerra» per aggirare la censura di Putin",https://www.open.online/2022/03/17/guerra-ucraina-protesta-russia-banconote-rubli,2022-03-17 22:29:00,"['In Russia circolano rubli proibiti, banconote con la scritta: «No alla guerra» per aggirare la censura di Putin\n', '\n', 'Scritte come no «No alla guerra» compaiono in queste ore nelle banconote da 100, 500 e 1000 rubli. Di mano in mano la protesta silenziosa sfugge al carcere e alla tortura promessa dalle forze di Mosca per chi manifesta\n', 'La protesta anti Putin in Russia ha trovato spazio sulle banconote dei rubli, provando così ad aggirare la censura del Cremlino dopo l’introduzione del divieto di definire l’invasione dell’Ucraina come «guerra». Come racconta l’Avvenire, diverse banconote da 100, 500 e 1000 rubli con la scritta «No alla guerra» e slogan proibiti simili in queste ore stanno circolando tra i russi. Passano di mano in mano alimentando una protesta silenziosa ma altamente diffusiva che tenta così di far arrivare a più persone possibile il messaggio anti guerra. Da Mosca a San Pietroburgo i cittadini sfidano il carcere promesso dal governo di Putin, una minoranza ma decisi più che mai a trovare nuovi modi per far sentire la propria voce. Quello delle banconote è uno strumento di protesta anonima già utilizzato in Turkmenistan nel 2020 contro la dittatura di Gurbanguly Berdymukhammedov. Un metodo di propaganda per la pace che in Russia potrebbe risultare più efficace di tanti altri: per la legge di Mosca i negozi non possono rifiutarsi di accettare banconote. Anche se strappate, danneggiate o sporche, «devono essere accettate come mezzo di pagamento da tutte le imprese e organizzazioni, indipendentemente dalla proprietà». \n', 'Il giro delle banconote sovversive\n', 'Secondo quanto spiegano i diversi russi che su Telegram provano a scambiarsi consigli su come protestare, il meccanismo più sicuro sarebbe quello di prelevare contanti al bancomat, firmarli sempre con penne diverse cercando di cambiare la propria calligrafia. A quel punto serve utilizzare quelle stesse banconote per pagare in negozi e attività, ottenere il resto di altri rubli e cominciare a firmare anche quelli con messaggi di protesta e di pace. \n', 'Le “Donne in nero” il 18 marzo in piazza\n', 'Oltre ai rubli di protesta, il prossimo 18 marzo scenderanno nelle strade delle città russe anche le “Donne in nero”, le stesse che negli anni ’90 protestarono in piazza contro la guerra in Cecenia. In occasione della celebrazione dell’annessione della Crimea, la cosiddetta “riunificazione” con Mosca, come la definisce il governo russo, il movimento di protesta sarà di nuovo in piazza.\n', ' \n']"
301,news-929965,I russi colpiscono solo obiettivi militari? Il sindaco di Kiev risponde a Putin: «Stronz*** Quel palazzo distrutto cosa ti sembra?» – Il video,https://www.open.online/2022/03/17/guerra-ucraina-sindaco-kiev-vs-putin-video,2022-03-17 21:57:00,"['I russi colpiscono solo obiettivi militari? Il sindaco di Kiev risponde a Putin: «Stronz*** Quel palazzo distrutto cosa ti sembra?» – Il video\n', '\n', 'L’ex pugile va dritto al punto quando gli chiedono un commento alle dichiarazioni del presidente russo che nega di bombardare le case degli ucraini\n', 'Non poteva essere più chiaro di così il sindaco di Kiev, l’ex campione di pugilato Vitali Klitschko. Circondato dai giornalisti davanti alle macerie dei palazzi bombardati dall’esercito russo, il sindaco ha risposto a un giornalista che gli chiedeva cosa ne pensasse della dichiarazione di Vladimir Putin, secondo cui le truppe russe stanno prendendo di mira solo obiettivi militari. «Stronzate – dice il sindaco della capitale ucraine – E scusate. Questo palazzo ti sembra un obiettivo militare? Le case dei civili vengono distrutte: questo deve finire». ']"
302,news-929869,Biden durissimo contro Putin: «Un dittatore omicida: un puro criminale» – Il video,https://www.open.online/2022/03/17/guerra-ucraina-biden-putin-dittatore-omicida-video,2022-03-17 19:35:00,"['Biden durissimo contro Putin: «Un dittatore omicida: un puro criminale» – Il video\n', '\n', 'Già lo scorso anno Biden era stato netto su Putin definendolo: «un assassino che dovrà pagare le conseguenze»\n', 'Il presidente americano Joe Biden ha ribadito cosa pensa di Vladimir Putin, dopo il fuorionda di ieri 16 marzo in cui aveva definito il presidente russo un: «criminale di guerra». Durante il discorso per il Saint Patrick’s day a Capitol Hill, Biden ha definito stavolta Putin: «Un dittatore omicida» e senza giri di parole lo ha chiamato: «un puro criminale». ']"
303,news-929691,"Ucraina, Schwarzenegger chiede a Putin di fermare la guerra – Il video",https://www.open.online/2022/03/17/ucraina-schwarzenegger-putin-video,2022-03-17 17:39:00,"['Ucraina, Schwarzenegger chiede a Putin di fermare la guerra – Il video\n', '\n', '«Amo i russi, per questo voglio raccontare loro la verità» è il messaggio lanciato dalla star del cinema che si è poi rivolto a Putin: «Hai iniziato questa guerra, stai conducendo questa guerra, puoi fermare questa guerra»\n', 'La star del cinema Arnold Schwarzenegger ha pubblicato un video di nove minuti sul suo canale Twitter durante i quali parla ai suoi follower, rivolgendosi anche ai soldati russi per «dire loro quello che non sanno». «Amo i russi, per questo voglio raccontare loro la verità» è il copy con cui è stato condiviso il tweet. Nella lunga clip, l’ex governatore della California lancia anche un appello a Vladimir Putin: «Hai iniziato questa guerra, stai conducendo questa guerra, puoi fermare questa guerra». L’attore ha dunque condiviso la sua esperienza personale e ha espresso ammirazione per coloro che in Russia manifestano e protestano contro la guerra in Ucraina, definendoli i suoi «nuovi eroi». Ha poi spiegato quello che non viene rivelato da Mosca: «Il governo vi ha detto che è una guerra per denazificare l’Ucraina, non è vero. L’Ucraina è un paese con un presidente ebreo». Infine Schwarzenegger ha evidenziato che le immagini e i video che circolano sulle zone calde del conflitto gli ricordano le atrocità commesse nel corso della seconda guerra mondiale.']"
304,news-929593,"Ucraina, la giornalista russa che ha protestato con il cartello «No war»: «Non credono sia stata una mia idea»",https://www.open.online/2022/03/17/russia-intervista-bbc-marina-ovsyannikova,2022-03-17 16:41:00,"['Ucraina, la giornalista russa che ha protestato con il cartello «No war»: «Non credono sia stata una mia idea»\n', '\n', 'La giornalista russa ha raccontato alla tv britannica che sentiva il bisogno di liberarsi dalla sensazione di essere un «ingranaggio della macchina di propaganda russa»\n', '«Chi mi ha interrogata non ha creduto che la protesta in tv fosse una mia idea». Così la giornalista russa Marina Ovsyannikova racconta in una videointervista alla tv britannica Bbc dopo il clamore che il suo gesto ha scatenato in tutto il mondo. Ovsyannikova, come noto, tre giorni fa ha interrotto il telegiornale in diretta entrando in camera in studio e mostrando un cartello contro la guerra. «No war. Non credete alla propaganda, qui vi stanno mentendo», è il contenuto del cartello che la donna ha esposto dietro alla anchorwoman che ha continuato a condurre il notiziario. Stando a quanto riportato dalla giornalista, chi sta indagando sulla vicenda non riesce a credere che l’iniziativa di protestare in diretta tv contro la guerra in Ucraina sia venuta da lei. Chi l’ha interrogata credeva piuttosto che dietro quel gesto ci fosse un piano organizzato da qualcun altro. Ovsyannikova ha spiegato, invece, che è stata una sua idea: voleva fare qualcosa per liberarsi dalla sensazione di essere un «ingranaggio della macchina di propaganda russa» e dunque ha cercato di esortare i russi a resistere alla «propaganda del Cremlino».']"
305,news-926705,I dubbi sul missile che ha colpito Donetsk,https://www.open.online/2022/03/17/ucraina-donbass-dubbi-missile-donetsk,2022-03-17 15:39:00,"['I dubbi sul missile che ha colpito Donetsk\n', '\n', 'Proseguono le indagini volte ad accertare le origini del lancio che ha causato la strage nella città ucraina\n', 'Il 14 marzo 2022, l’ambasciata russa in Italia condivide un tweet del Ministero degli Esteri dove vengono pubblicate le foto del missile che ha colpito un quartiere residenziale di Donetsk. Mosca accusa l’Ucraina di aver causato la morte 20 persone e di averne ferite altre 28, inclusi donne e bambini. Russia Today (RT), media finanziato dal Cremlino, pubblica un articolo dal titolo «Civilians killed as Donetsk hit by ballistic missile, the DPR says» dove il portavoce dell’autoproclamata Repubblica popolare di Donetsk (DPR), Eduard Basurin, ricostruisce le dinamiche dell’accaduto.\n', 'Le dichiarazioni del portavoce della DPR\n', 'Secondo quanto riportato da RT, Eduard Basurin afferma che il missile era stato intercettato e distrutto a mezz’aria, ma una delle sue parti sarebbe esplosa riuscendo a colpire la città, non lontano dall’edificio principale del governo locale. Secondo Denis Pushilin, leader dell’autoproclamata DPR, se il missile non fosse stato abbattuto avrebbero conteggiato un numero di vittime più alto rispetto a quello registrato.\n', 'L’origine del lancio missilistico\n', 'Il missile risulta essere un Tochka-U in dotazione dell’esercito ucraino. Di origine sovietica, già utilizzato dall’esercito di Vladimir Putin durante l’invasione. Entrambi gli schieramenti contestano l’utilizzo di tale strumento bellico. Il quotidiano La Stampa pubblica un’immagine diventata simbolo di questo evento, senza però specificare che la foto con l’anziano signore in lacrime fosse un abitante di Donetsk e non di Kiev, o di altre cittadine sotto il controllo dell’Ucraina, scatenando l’indignazione nell’utilizzare lo scatto in maniera fuorviante. Quel missile, fino a prova contraria, è stato etichettato come ucraino e colpevole della strage avvenuta in città, ma ci sono molti punti ancora scuri e difficili da ricostruire con così poche informazioni.\n', 'In molti hanno cercato di cimentarsi nella verifica dell’origine del lancio missilistico, questo per ottenere una prova valida per accusare o Kiev o Mosca. Tra questi troviamo anche il gruppo Bellingcat, il quale non è riuscito ad ottenere risposta dai dati per ora disponibili. Bisogna tenere in considerazione che non si ha idea di quale possa essere stato il vero bersaglio del missile, che di fatto è stato colpito e probabilmente dirottato dalle forze russe involontariamente verso il centro città. C’è chi, come il gruppo Conflict Intelligence Team, avrebbe effettuato un’analisi tale da ritenere un probabile punto di partenza del lancio: da Sud Est, dal territorio controllato dalle forze russe. Open Fact-checking non ritiene possibile confermare l’analisi svolta dal gruppo.\n', 'In corrispondenza dell’analisi pro-ucraina, il Ministero degli Esteri ucraino pubblica un tweet con le stesse foto scattate a Donetsk con un messaggio neutro: «You may not understand the language, but the grief on the faces of these people is clear to everyone» indicanto la geolocalizzazione degli scatti, ossia Donetsk.']"
306,news-929401,La portavoce del ministero degli Esteri russo: «Il bombardamento del teatro di Mariupol è una bugia» – Il video,https://www.open.online/2022/03/17/ucraina-portavoce-ministero-esteri-russo-teatro-mariupol-bugia-video,2022-03-17 14:39:00,"['La portavoce del ministero degli Esteri russo: «Il bombardamento del teatro di Mariupol è una bugia» – Il video\n', '\n', 'Maria Zakharova accusa la Nato di aver creato ad arte le immagini e i video sulla distruzione dell’edificio\n', 'Il bombardamento del teatro di Mariupol non sarebbe altro che una «bugia». Così l’ha definita Maria Zakharova, portavoce del ministero degli Esteri della Russia, nel corso di una conferenza a Mosca. Ha poi aggiunto che i soldati russi non bombardano le città o le aree in cui si trovano i civili, ribadendo il rifiuto delle accuse rivolte al Cremlino. Le numerose immagini che sono circolate nelle ultime ore a testimonianza del bombardamento sul teatro della città di Mariupol, sostiene Zakharova, sarebbero state create ad arte da «strutture della Nato». Mykhailo Mykhailovych Podolyak, consigliere del presidente dell’Ucraina Volodymyr Zelensky, ha prontamente risposto che la portavoce del ministero degli Esteri russo «crederà nella verità» quando le autorità del suo Paese riceveranno una condanna per crimini di guerra.\n', 'L’attacco del teatro di Mariupol è stato nelle ultime ore protagonista di una guerra di accuse tra Kiev e Mosca: i primi sostengono che le truppe russe avrebbero consapevolmente colpito una struttura occupata dai civili – come testimoniano le foto satellitari che riprendono la scritta «bambini» intorno all’edificio -, mentre i secondi sostengono che il battaglione ucraino Azov si sarebbe impadronito del teatro prima del bombardamento, rendendolo dunque un obiettivo militare. \n', 'La stessa argomentazione a cui Mosca aveva fatto ricorso per giustificare l’attacco all’ospedale pediatrico di Mariupol, rilanciata dalla stessa Zakharova, e successivamente smentita. ']"
307,news-929421,"Discorso anche all’Italia. Da Kiev a Montecitorio, martedì Zelensky in diretta con i parlamentari",https://www.open.online/2022/03/17/guerra-in-ucraina-zelensky-incontro-parlamento-italia,2022-03-17 14:04:00,"['Discorso anche all’Italia. Da Kiev a Montecitorio, martedì Zelensky in diretta con i parlamentari\n', '\n', 'Il presidente ucraino era intervenuto in Italia il 12 marzo, quando a Firenze era stata organizzata una manifestazione contro la guerra\n', 'Martedì 22 marzo alle 11 è prevista una conferenza in streaming del presidente ucraino Volodymyr Zelensky a Montecitorio. Ad ascoltarlo ci saranno sia i rappresentanti della Camera che quelli del Senato. La notizia è stata confermata nella riunione dei capigruppo della Camera. Nei giorni scorsi Zelensky si era già collegato con l’Italia. Il 12 marzo durante una manifestazione a supporto dell’Ucraina organizzata a Firenze, Zelensky aveva detto: «Noi ucraini siamo grati a tutti voi, chiedo a ognuno di voi di non dimenticarci. Ognuno di voi ha una foto dei vostri cari sul telefono. Noi non ce ne rendiamo conto, ma sappiamo che queste foto non sono le ultime di queste persone, perché siamo convinti che vedremo di nuovo le persone da noi amate, vedremo come crescono i nostri bambini». L’incontro con il Parlamento italiano fa parte di una strategia avviata dal presidente ucraino per tenere alta l’attenzione dei governi occidentali sul tema: tra ieri e oggi è intervenuto sia al Congresso degli Stati Uniti che al Bundestag. Oltre all’intervento di Zelensky ci sarà anche quello di Mario Draghi.']"
308,news-929163,Miracolo a Mariupol? Kiev: «130 persone sopravvissute all’attacco sul teatro»,https://www.open.online/2022/03/17/ucraina-mariupol-teatro-bombardato-sopravvissuti,2022-03-17 12:07:00,"['Miracolo a Mariupol? Kiev: «130 persone sopravvissute all’attacco sul teatro»\n', '\n', 'Secondo la parlamentare ucraina Olga Stefanyshyna il rifugio ha resistito: «La gente sta uscendo viva dalle macerie»\n', 'Sarebbero 130 le persone finora uscite vive dal teatro di Mariupol, bombardato ieri 16 marzo dai russi. A dirlo è l’agenzia Ukrinform, citando la parlamentare ucraina Olga Stefanyshyna. «Il rifugio antiaereo vicino al Mariupol Drama Theatre ha resistito. Circa 130 persone sono già state salvate. I blocchi sono stati smantellati». Il deputato ucraino Serhiy Taruta aveva già sostenuto che il rifugio antiaereo del teatro drammatico di Mariupol avesse resistito all’attacco aereo, le persone sono sopravvissute. Lo ha detto in un post sulla sua pagina Facebook, citato da Unian. «Dopo una terribile notte di incertezza la mattina del ventiduesimo giorno di guerra, finalmente buone notizie da Mariupol. Il rifugio antiaereo ha resistito. La gente sta uscendo viva dalle macerie!», ha detto Taruta. \n', 'Anche il deputato ucraino Dmytro Gurin, i cui genitori si trovano a Mariupol, ha detto alla Bbc che il teatro «in quanto edificio è stato distrutto. Abbiamo oltre mille donne e bambini nel rifugio antiaereo, nei sotterranei. Qualche minuto fa abbiamo saputo che il rifugio ha resistito e che loro sono sopravvissuti».\n', 'Nel frattempo secondo la\n', 'Gran Bretagna quello che è accaduto nel teatro di Mariupol, in\n', 'Ucraina, «sembra essere stato un attacco deliberato contro un\n', 'obiettivo civile» frutto di un bombardamento aereo russo. Lo ha\n', 'detto James Cleverly, numero due del Foreign Office, intervistato da\n', 'vari notiziari del mattino a nome dell’esecutivo. Secondo Londra, si\n', 'tratta di «un’evidente violazione del diritto internazionale»,\n', 'come ha aggiunto il viceministro a Itv in risposta alla domanda se si\n', 'potesse già evocare un crimine di guerra. Mosca ha ieri attribuito\n', 'invece il raid alla milizia ultranazionalista ucraina del battaglione\n', 'Azov.']"
309,news-929249,Joe Biden alla giornalista: «Putin è un criminale di guerra? Sì» – Il video,https://www.open.online/2022/03/17/usa-joe-biden-putin-criminale-video,2022-03-17 11:02:00,"['Joe Biden alla giornalista: «Putin è un criminale di guerra? Sì» – Il video\n', '\n', 'Il presidente degli Stati Uniti prima dice di no, poi cambia idea e replica così \n', 'In questo video pubblicato dall’agenzia di stampa Vista Joe Biden, presidente degli Stati Uniti, definisce Vladimir Putin un criminale di guerra rispondendo alla domanda di una giornalista. Attualmente la Corte Penale Internazionale ha aperto un’indagine sulla guerra in Ucraina. Inoltre, a seguito di un ricorso del governo ucraino, la Corte europea dei diritti dell’uomo ha emesso un provvedimento cautelare.']"
310,news-929033,"Cosa sono i droni turchi Bayraktar, l’arma dell’esercito ucraino che ha frenato l’avanzata dei russi",https://www.open.online/2022/03/17/cosa-sono-droni-turchi-bayraktar,2022-03-17 10:37:00,"['Cosa sono i droni turchi Bayraktar, l’arma dell’esercito ucraino che ha frenato l’avanzata dei russi\n', '\n', 'I droni turchi trasportano bombe leggere a guida laser, pesano poco più di mezza tonnellata (armamento escluso), e costano meno della metà dei droni sviluppati da altri Paesi\n', 'La capacità di resistenza bellica di Kiev agli attacchi dell’esercito russo ha sorpreso molti esperti occidentali. E a tre settimane dall’inizio dell’aggressione di Mosca contro l’Ucraina i droni-bombardieri Bayraktar TB2, forniti a Kiev dalla Turchia,\xa0continuano ad avere un ruolo fondamentale nella difesa del territorio del Paese. Questa particolare tipologia di drone è stata sviluppata dall’azienda Baykar Techonologies di Selçuk Bayrakta, laureato al Mit e genero del presidente turco Erdogan, e presentata al pubblico già nel 2014. I Bayraktar TB2 sono già stati impiegati in diversi conflitti, tra cui quella in Siria, In Iraq, in Etiopia, in Azerbaijan, e dall’Ucraina stessa per combattere i separatisti filorussi nella regione orientale del Donbass. \n', 'Tra le caratteristiche principali di questi piccoli velivoli radiocomandati a distanza vi è la chirurgica precisione d’attacco che ha permesso l’abbattimento dei missili russi terra-aria, della distruzione dei convogli di rifornimento di carburante e di altri elementi logistico-strategici dell’esercito russo. La flotta di droni turchi Bayraktar TB2, in queste settimane, si è rivelata fondamentale per frenare l’avanzata delle forze russe in Ucraina. I droni turchi\xa0trasportano bombe leggere a guida laser, pesano poco più di mezza tonnellata (armamento escluso), e soprattutto costano meno della metà dei droni sviluppati da Paesi come Stati Uniti, Cina e Israele. \n', 'Tuttavia, a mano a mano che il conflitto prosegue, secondo quanto riferito ad Associated Press da Jack Watling del Royal United Services Institute, «la possibilità di impiegare questi droni sta diminuendo» da parte dell’Ucraina, con la Russia che sta cercando di “controbilanciare” la controffensiva militare (anche) a opera dei droni turchi in Ucraina. E a fianco dei droni-bombardieri Bayraktar TB2 turchi, nell’arsenale di Kiev arriveranno presto un numero imprecisato di droni da parte degli Stati Uniti, così come annunciato ieri dal presidente Joe Biden. La flotta ucraina, dunque, si amplierà anche di droni “kamikaze” (secondo indiscrezioni riportate da diverse testate statunitensi si tratterebbe della tipologia Switchblade, ndr), che possono essere pilotati e far esplodere bersagli a decine di chilometri di distanza. ']"
311,news-929031,"Zelensky chiede alle truppe di deporre le armi, ma è un falso: il video deepfake rimosso da Facebook e YouTube",https://www.open.online/2022/03/17/guerra-in-ucraina-video-deepfake-zelensky-arrendersi,2022-03-17 09:36:00,"['Zelensky chiede alle truppe di deporre le armi, ma è un falso: il video deepfake rimosso da Facebook e YouTube\n', '\n', 'A inizio mese il Centro per le comunicazioni strategiche dell’Ucraina aveva avvisato la popolazione sulla pericolosità di questi video\n', 'Sono una delle frontiere più pericolose per le fake news. I deepfake sono video nati da un’intelligenza artificiale che viene addestrata per riprodurre le sembianze e la voce di una persona. Una tecnica che è stata utilizzata anche per il presidente ucraino Volodymyr Zelensky che è stato raffigurato in un discorso alla nazione in cui invita il popolo a deporre le armi. Il risultato del video in questo caso è molto amatoriale e basta controllare bene le immagini per capire che c’è un motore grafico ad animare il volto del presidente. Un difetto che ha permesso a Facebook di rimuoverlo subito come ha spiegato Nathaniel Gleicheril, il responsabile della sicurezza di Meta: «Abbiamo rapidamente esaminato e rimosso questo video per aver violato la nostra policy contro i media manipolati e fuorvianti. Abbiamo informato i nostri colleghi delle altre piattaforme». Anche YouTube e Twitter sono intervenuti sullo stesso contenuto. Lo stesso Zelensky ha dovuto pubblicare una dichiarazione su Instagram per assicurare la falsità di queste immagini. \n', 'Cosa sono i deepfake\n', 'I deepfake sono una tecnologia diffusa già da diversi anni. I primi casi noti si sono registrati già nel 2017, quando su diversi portali di pornografia sono comparsi video che ritraevano attrici famosi durante rapporti sessuali mai avvenuti. Negli ultimi anni questa tecnologia è diventata sempre più facile da usare, tanto che anche Striscia la Notizia nel 2020 ha cominciato a utilizzare alcuni di questi video a scopo satirico. Conoscendo questo pericolo, a inizio mese il Centro per le comunicazioni strategiche dell’Ucraina aveva avvisato la popolazione di prestare attenzione a video fasulli in cui Zelensky chiedeva a tutti di arrendersi: «I video realizzati con tali tecnologie sono quasi impossibili da distinguere da quelli reali. Attenzione: sono dei falsi! Il loro obiettivo è disorientare, seminare il panico, atterrare il morale dei cittadini e incitare le nostre truppe a ritirarsi».']"
312,news-928917,Belonika: l’influencer accusata di fake news contro le truppe russe in Ucraina rischia 15 anni di carcere,https://www.open.online/2022/03/17/belonika-influencer-russa-fake-news,2022-03-17 09:24:00,"['Belonika: l’influencer accusata di fake news contro le truppe russe in Ucraina rischia 15 anni di carcere\n', '\n', 'Tra i suoi post si possono leggere diversi contenuti in cui condanna le azioni dei «cannibali con le fauci insanguinate» e parla apertamente di «vergogna» verso il proprio paese d’origine\n', 'La magistratura russa ha avviato un procedimento penale contro Veronika Belotserkovskaya, nota ai più come Belonika, lifestyle blogger da 900 mila follower su Instagram, per aver diffuso con i suoi post «informazioni consapevolmente false» sulla guerra in Ucraina. Secondo le accuse i post pubblicati dalla blogger «contenevano informazioni consapevolmente false sull’uso delle forze armate russe per distruggere città e attaccare la popolazione civile in Ucraina, compresi i bambini, durante un’operazione militare speciale sul territorio». Le accuse mosse a Veronika Belotserkovskaya, secondo gli investigatori russi, si fondano in una nuova legge introdotta da Mosca lo scorso 4 marzo, una settimana dopo l’invasione in ucraina. La blogger è accusata di «diffusione pubblica basata su odio politico o inimicizia con il pretesto di diffondere informazioni consapevolmente false sulle azioni delle forze armate della Federazione Russa». La blogger rischia fino a 15 anni di carcere. Tra i suoi post si possono leggere diversi contenuti in cui condanna le azioni dei «cannibali con le fauci insanguinate» e parla apertamente di «vergogna» verso il proprio paese d’origine, e dello sdegno provato verso quanti «parlano di luce e di pace mentre siamo tutti all’inferno». La reazione di Belotserkovskaya non si è fatta però attendere. In un post pubblicato sui suoi canali social, la Belonika ha scritto: «Quindi? Sono la prima? Sono ufficialmente stata definita una persona perbene!». \n', 'Un post condiviso da Ника Белоцерковская (@belonika)\n', 'La censura contro chi «scredita le forze armate russe»\n', 'Solo ieri, il presidente Vladimir Putin, in un discorso trasmesso sulla tv nazionale, aveva accusato la cosiddetta «quinta colonna» di russi che vivono con stili di vita filo-occidentali e la pensano come «come quelli di là, senza pensare al popolo russo». «Non giudico quelli con ville a Miami o in Costa Azzurra, o chi non può cavarsela senza ostriche o foie gras, o con la cosiddetta libertà di genere, perché pensano che questo li collochi in una casta superiore», aveva aggiunto il presidente russo. Attualmente Veronika Belotserkovskaya non si trova in Russia e, secondo le norme della giustizia russa, nei suoi confronti potrebbe presto essere emesso contro di lei un mandato di ricerca internazionale. Ma la blogger russa non è sola. Sono almeno 180 i fascicoli amministrativi o penali che sono stati aperti contro chi «scredita le forze armate russe». Tra questi casi si inserisce quello della giornalista russa Marina Ovsyannikova che negli scorsi giorni ha protestato in tv contro la guerra mostrando un cartello su cui c’era scritto: «Non credete alla propaganda, qui vi stanno mentendo. Russi contro la guerra». Ovsyannikova è stata processata per reato amministrativo con l’accusa di organizzazione di un evento pubblico non autorizzato. La giornalista è stata rilasciata dalle autorità, ed è stata condannata dal tribunale Ostankino di Mosca a pagare una multa. ']"
313,news-928863,Il palazzo colpito a Kiev dai bombardamenti dei russi: un morto e tre feriti – Il video,https://www.open.online/2022/03/17/ucraina-kiev-palazzo-colpito-video,2022-03-17 06:24:00,"['Il palazzo colpito a Kiev dai bombardamenti dei russi: un morto e tre feriti – Il video\n', '\n', 'Trenta persone sono state evacuate dalla struttura a causa di un incendio \n', 'Un razzo russo ha colpito un palazzo a Kiev causando un morto e tre feriti nel distretto di Darnytskyi alle 5 ora locale. Il sito Nexta riferisce che trenta persone sono state evacuate dalla struttura a causa di un incendio e del crollo parziale delle strutture. ']"
314,news-928855,«Il teatro di Mariupol bombardato dai russi nonostante la scritta ‘bambini’»: si temono 500 morti,https://www.open.online/2022/03/17/ucraina-mariupol-teatro-bombardato-scritta-bambini,2022-03-17 06:08:00,"['«Il teatro di Mariupol bombardato dai russi nonostante la scritta ‘bambini’»: si temono 500 morti\n', '\n', 'Le immagini satellitari mostrano che nel cortile era stata dipinta la parola “bambini” in russo. Nel raid colpita anche una piscina \n', 'Il bombardamento del Drama Theater di Mariupol potrebbe aver portato alla morte di 500 persone. La stima è di Human Rights Watch, mentre il sindaco della cittadina Vadym Boychenko sostiene che nel teatro avessero trovato rifugio un migliaio di persone. E l’azienda statunitense di satelliti Maxar Technologies ha distribuito delle immagini satellitari che mostrano come nel cortile del teatro di Mariupol, bombardato oggi dalle forze russe, fosse stata dipinta la scritta “bambini”. Secondo le autorità cittadine di Mariupol il teatro è stato colpito da una bomba lanciata da un caccia russo. Nel raid aereo condotto dai russi su Mariupol è stato colpito anche un edificio che ospita la piscina “Neptune”. È quanto emerge da un video postato sui social media da un funzionario del comune, la cui autenticità è stata confermata dalla Cnn.\n', 'Le foto satellitari\n', 'Le foto satellitari mostrano inequivocabilmente che sul terreno accanto al teatro erano state messe due grosse scritte in russo che significavano “bambini”. Belkis Wille, referente di Human Rights Watch, ha detto che «finché non ne sapremo di più, non possiamo escludere la possibilità di un obiettivo militare ucraino nell’area del teatro, ma sappiamo che il teatro ospitava almeno 500 civili. Ci sono serie preoccupazioni – ha aggiunto – su quale fosse l’obiettivo in una città sotto assedio da giorni e in cui telecomunicazioni, elettricità, acqua e riscaldamento sono stati quasi completamente interrotti». Hrw precisa di «non essere stato in grado di contattare telefonicamente nessuno a Mariupol il 16 marzo per determinare se i civili avessero lasciato il teatro immediatamente prima dell’attacco». \n', 'Ma fa anche sapere che in alcune fotografie scattate la mattina del 15 marzo da una dottoressa che stava lasciando la città si vedono gruppi di persone in abiti civili che cucinano cibo su un fuoco aperto e trasportano secchi di acqua appena fuori dal teatro. Negli scatti non sono presenti veicoli o personale militare. Inoltre dalle testimonianze di alcuni civili fuggiti a Zaporizhzhia emerge che nel teatro si erano rifugiate molte persone. Secondo un medico «vi risiedevano tra i 500 e gli 800 civili» mentre un volontario impegnato a rifornire i rifugi ha riferito che «la struttura ospitava tra i 500 e i 700 civili».\n', 'I video di Mariupol \n', 'Dagli ospedali cittadini rimbalzano immagini drammatiche di feriti con i corpi dilaniati e insanguinati e diversi cadaveri accatastati per l’impossibilità di seppellirli. Ma Mosca nega questo raid, come quello a Chernihiv, accusando la milizia ultranazionalista ucraina del Battaglione Azov di aver distrutto l’edificio. Nella cittadina, secondo i numeri riportati dall’Ucraina, sono morte almeno 2.500 persone dall’inizio della guerra, 400 mila persone si trovano ancora in città nonostante manchino sia l’elettricità che il gas. \n', ' Il sito Nexta ha spiegato in una serie di tweet l’importanza strategica di Mariupol per i russi. La cittadina rappresenta il porto più importante sul mare di Azov. Prendendolo, Mosca aprirà un corridoio terrestre che porta fino alla Crimea, come sognava da tempo. Ma oggi Mariupol è diventata la testimonianza vivente della morte portata dalla guerra. E della catastrofe umanitaria degli abitanti. Di cui molti sono di lingua russa.']"
315,news-928835,Zelensky: «Se la guerra continua le madri russe perderanno più figli che in Cecenia o in Afghanistan» – Il video,https://www.open.online/2022/03/17/guerra-ucraina-zelensky-cecenia-afghanistan-video,2022-03-17 04:07:00,"['Zelensky: «Se la guerra continua le madri russe perderanno più figli che in Cecenia o in Afghanistan» – Il video\n', '\n', 'Il presidente dell’Ucraina parla dei negoziati: «Le mie priorità nei negoziati sono assolutamente chiare: fine della guerra, garanzie di sicurezza, sovranità, ripristino dell’integrità territoriale, garanzie reali per il nostro Paese, protezione reale per il nostro Paese»\n', 'Un nuovo video su Facebook per il presidente dell’Ucraina Volodymyr Zelensky. Che oggi torna a rivolgersi alle madri dei russi: «Se la guerra contro il popolo ucraino continua, le madri russe perderanno più figli che nelle guerre afgana e cecena messe insieme». E ancora: «Ogni soldato russo che depone le armi avrà una possibilità, una possibilità di sopravvivere. Mi rivolgo in modo specifico ai coscritti che sono stati gettati nel calderone di questa guerra. La guerra di un altro. E agli altri soldati russi che hanno ancora un istinto di autoconservazione. Mettete giù le armi. È meglio che morire sul campo di battaglia, sulla nostra terra». \n', 'Zelensky poi ha paragonato l’assedio di Mariupol a quello di Leningrado: «I nostri cuori sono spezzati da ciò che la Russia sta facendo al nostro popolo. Cittadini della Russia, in che modo il vostro assedio di Mariupol è diverso dall’assedio di Leningrado durante la seconda guerra mondiale?». L’assedio di Leningrado andò avanti dall’8 settembre 1941 al 27 gennaio 1944. È stato il più lungo della storia moderna dopo quello di Sarajevo (dal 5 aprile 1992 al 29 febbraio 1996). «Stiamo portando via i residenti di Mariupol che sono riusciti a fuggire a Berdyansk – ha aggiunto Zelensky – e li stiamo portando a Zaporizhia. In totale, più di 6.000 residenti di Mariupol sono stati trasportati in un giorno, più di 2.000 dei quali sono bambini». \n', 'Infine, Zelensky ha parlato dei colloqui di pace: «Le mie priorità nei negoziati sono assolutamente chiare: fine della guerra, garanzie di sicurezza, sovranità, ripristino dell’integrità territoriale, garanzie reali per il nostro Paese, protezione reale per il nostro Paese. Stiamo già lavorando – ha aggiunto Zelensky – a programmi per ricostruire il nostro Paese dopo la guerra. Prometto a tutti, a ogni ucraino che ha perso la casa, che ha perso il suo appartamento a causa di ostilità o bombardamenti, che lo Stato ripristinerà tutto. Sono fiducioso che saremo in grado di ricostruire rapidamente il nostro stato, qualunque sia il danno. Sarà una ricostruzione storica, un progetto che ispirerà il mondo così come la nostra lotta per la nostra libertà». ']"
316,news-926383,Bozza di accordo tra Kiev e Mosca: «L’Ucraina rinuncia alla Nato e alle armi straniere». Biden: «Putin è un criminale di guerra»,https://www.open.online/2022/03/16/guerra-ucraina-16-marzo,2022-03-16 22:15:00,"['Bozza di accordo tra Kiev e Mosca: «L’Ucraina rinuncia alla Nato e alle armi straniere». Biden: «Putin è un criminale di guerra»\n', '\n', 'Avvertite esplosioni in Bielorussia. A Chernihiv le truppe russe sparano sui civili in coda per il pane. Bombe su Mariupol’ e Odessa\n', 'L’offensiva russa in Ucraina è andata verso un’ulteriore escalation nella notte, con una serie di attacchi a Kiev e a Odessa, dove i russi hanno bombardato e poi attaccato. Sono 14 le navi russe che si stanno avvicinando. Intanto i colloqui per la pace dovrebbero riprendere oggi, dopo che il presidente ucraino Volodymyr Zelensky si è detto pronto a rinunciare all’adesione alla Nato. Il portavoce del Cremlino, Dmitry Peskov, ha dichiarato che un «compromesso» sull’Ucraina neutrale è possibile, seguendo il modello svedese o austriaco. Proposta rifiutata da Kiev, che chiede garanzie di sicurezza. Intanto Joe Biden annuncia un altro miliardo di aiuti degli Stati Uniti all’Ucraina. \n', '22.00 – Avvertite esplosioni in diverse città in Bielorussia: sarebbero esercitazioni militari\n', 'Intorno alle ore 23 (ora locale) si sono registrate numerose forti esplosioni in diverse città della Bielorussia. Le esplosioni sarebbero state segnalate in diverse centri del Paese, tra cui Baranavichy, Luninets, Stolin, Hantsavichy, Slutsk, Kletsk. A riportare la notizia la giornalista bielorussa Hanna Liubakova, che su Twitter scrive: «Stiamo cercando di capire cosa sta succedendo». Secondo quanto riportato da media locali, potrebbero essere esercitazioni dell’aviazione russa o di quella bielorussia nel rompere la barriera del suono al fine di intercettare eventualmente gli aerei ucraini. \n', '21.10 – Il Cremlino risponde a Biden: «Putin criminale di guerra? Parole imperdonabili»\n', 'Dopo che il presidente degli Stati Uniti, Joe Biden, ha definito il presidente russo Vladimir Putin un «criminale di guerra», l’agenzia russa Tass ha riportato che il Cremlino ha definito tale definizione «inaccettabile e imperdonabile». \n', '20.50 – Telefonata tra Papa Francesco e Scholz: «La guerra deve finire immediatamente»\n', '«Oggi ho parlato al telefono con Papa Francesco della situazione in Ucraina». Lo ha reso noto in serata il cancelliere tedesco Olaf Scholz sul suo profilo Twitter. «Concordiamo sul fatto che la guerra in Ucraina debba finire immediatamente. Un cessate il fuoco è urgente e necessario vista la situazione umanitaria e per evitare ulteriori sofferenze», si legge nel tweet.\n', '20.15 – Ancora bombe su Kiev, colpite abitazioni\n', 'Nuovi bombardamenti dell’esercito russo su Kiev. I missili hanno colpito diverse abitazioni nel distretto di Podilsky. Lo ha riferito su Telegram il sindaco della capitale, Vitali Klitschko, secondo quanto si legge su Ukrinform. Sul posto stanno lavorando soccorritori e medici. Il fuoco è stato contenuto, ma l’intervento va avanti. Al momento non si registrano vittime. Secondo quanto riferito dal sindaco è stato danneggiato anche un gasdotto a bassa pressione. \n', '20.05 – Biden definisce Putin un «criminale di guerra» per la prima volta\n', 'Il presidente statunitense Joe Biden, per la prima volta, ha definito il presidente russo Vladimir Putin un «criminale di guerra». Lo riferiscono giornalisti al seguito del presidente statunitense. \n', '\n', 'Il tuo browser non supporta il tag iframe\n', '19.30 – Erdogan chiama Zelensky:\xa0«Urgente cessate il fuoco»\n', 'Il presidente turco Recep Tayyip Erdogan ha avuto un colloquio telefonico con l’omologo ucraino Zelensky in cui ha ribadito il sostegno della Turchia e l’impegno per un cessate il fuoco. Durante la telefonata i due leader hanno discusso gli ultimi sviluppi dell’attacco russo in Ucraina. Il ministro degli Esteri turco Mevlut Cavusoglu è atteso domani nella capitale ucraina Kiev, dove incontrerà l’omologo ucraino, Dmytro Kuleba. Cavusoglu è stato oggi a Mosca, dove ha incontrato per un colloquio durato un’ora il ministro degli Esteri russo, Serghei Lavrov.\xa0Nei giorni scorsi il presidente turco Erdogan aveva ribadito che «Come Turchia, respingiamo i passi illegittimi che ignorano l’integrità territoriale dell’Ucraina, in particolare l’annessione illegale della Crimea». \n', '19.20 – Bombardamento del teatro-rifugio a Mariupol, il ministro Kuleba: «Un altro crimine di guerra»\n', 'Il ministro degli Esteri ucraino\xa0Dmytro Kuleba\xa0ha pubblicato su Twitter la foto del teatro cittadino di Mariupol dopo il bombardamento da parte delle forze russe (che però negano le accuse, sostenendo che è stata la milizia ultranazionalista ucraina del Battaglione Azov a distruggere l’edificio, ndr), dove è possibile vedere l’edificio praticamente distrutto: «Un altro orrendo crimine di guerra a Mariupol», ha denunciato il ministro Kuleba. Secondo le autorità locali all’interno del teatro avevano trovato rifugio oltre 1000 persone. Al momento non è stato reso noto il numero di vittime e feriti. \xa0\n', '18.45 – Bozza dell’accordo, Kiev: «Quella diffusa contiene solo le richieste russe»\n', 'A seguito della pubblicazione della notizia di una proposta di piano di pace in 15 punti tra Mosca e Kiev da parte del Financial Times, il negoziatore ucraino Mykhailo Podolyak ha comunicato che nel documento di quindici punti sono state riportate «solo le richieste della parte russa».\xa0«I punti che confermiamo in questa fase sono la richiesta di cessate il fuoco, il ritiro delle truppe russe e le garanzie di sicurezza da un certo numero di Paesi», ha aggiunto Podolyak, consigliere del presidente ucraino Zelenskiy.\n', '18.22 – Liberato il sindaco di Melitopol \n', 'Il vice capo dell’ufficio presidenziale ucraino Kirill Tymoshenko, citato da Ukrinform, ha annunciato che il sindaco di Melitopol, Ivan Fedorov, è stato liberato. «L’operazione speciale per liberare il sindaco di Melitopol, Ivan Fedorov, è appena stata completata con successo. Vanya è al sicuro», ha detto Tymoshenko, annunciando che tornerà presto alle sue funzioni. Nella città è già stata nominata una nuova sindaca. \n', '17.30 – Corte Onu:\xa0«Russia deve sospendere ‘operazione’ in Ucraina»\n', 'La Corte internazionale di giustizia delle Nazioni Unite dell’Aia ha ordinato alla Russia di «fermare l’invasione» in Ucraina\xa0e dice «di non aver visto alcuna prova del genocidio in corso nel Donbas», come sostiene Mosca per giustificare la guerra. La corte ha deciso, con 13 voti favorevoli e due contrari, di emettere un ordine provvisorio affinché «la Federazione Russa sospenda immediatamente le operazioni militari iniziate il 24 febbraio 2022 nel territorio dell’Ucraina».\xa0A votare contro sono stati solo i giudici di Russia e Cina. \n', '17.05 – La Russia attacca i civili a Mariupol’\n', 'Un attacco russo è stato sferrato contro i civili in fuga da Mariupol, una delle città più colpite dall’inizio della guerra. Secondo quanto riferisce l’esercito ucraino, ci sarebbero delle vittime. \n', '16.50 – La Russia blocca il sito della Bbc\n', 'La Russia ha bloccato il sito della Bbc, promettendo ulteriori ritorsioni nella «guerra dell’informazione».\n', '15.40 – Il Ft: «Bozza di accordo in 15 punti»\n', 'Secondo il Financial Times, Kiev e Mosca stanno lavorando a un piano di pace in 15 punti che include il cessate il fuoco e il ritiro delle truppe russe, a condizione che l’Ucraina dichiari la neutralità. L’Ucraina manterrebbe le proprie forze armate, ma sarebbe obbligata a rimanere fuori da alleanze militari come la Nato e ad astenersi dall’ospitare basi straniere sul proprio territorio. Kiev rinuncerebbe anche a ricevere armi in cambio di protezione da alleati come Stati Uniti, Regno Unito e Turchia.\n', '15.10 – Ankara: «Subito il cessate il fuoco»\n', '«Abbiamo urgente bisogno di un cessate il fuoco umanitario. La guerra deve finire». A dirlo il ministro degli Esteri turco Mevlut Cavusoglu durante una conferenza stampa congiunta con l’omologo russo Serghei Lavrov a Mosca.\n', '14.50 – Putin: «Non vogliamo occupare l’Ucraina»\n', '«L’obiettivo della Russia non è occupare l’Ucraina», ha detto Vladimir Putin citato dalla Tass. Il presidente russo ha poi detto che a subire «un vero genocidio» sono stati gli abitanti del Donbass per 8 anni.\n', '14.00 – Il sindaco di Skadovsk: «Mi hanno rilasciato»\n', 'Il sindaco di Skadovsk, Aleksandr Yakovlev, ha pubblicato un video in cui dice di essere stato liberato dalle forze russe. Poco prima, secondo quanto riferito dal Kyiv Independent, i soldati russi avevano aperto il fuoco per disperdere manifestanti che si erano radunati in piazza per chiedere il rilascio di Yakovlev e del suo vice.\n', '13.40 – Berlino a Varsavia: «No a una missione Nato in Ucraina»\n', '«Nessun militare e nessun membro del personale della Nato dovrà entrare in Ucraina. Su questo abbiamo una chiara linea rossa». Così il portavoce del cancelliere tedesco Olaf Scholz, Steffen Hebestreit, commentando la richiesta di ieri della Polonia, che aveva invocato una missione di pace dell’Alleanza Atlantica in Ucraina.\n', '13.15 – Di Maio: «Kiev pronta all’accordo, Mosca si sottrae»\n', 'Il ministro degli Esteri Luigi Di Maio ha commentato gli ultimi sviluppi sui negoziati: «Oggi il ministro turco è a Mosca, Macron è impegnato a nome di tutti i paesi europei, dobbiamo portare Putin ad accettare un accordo al tavolo. Neutralità? Zelensky sulla neutralità dell’Ucraina e sul Donbass aveva già aperto una settimana fa ma è la Russia che ogni volta inventa motivazioni per sottrarsi alla chiusura dell’accordo». Di Maio ha poi commentato la circolare dell’esercito italiano che invita all’«addestramento per il combattimento»: «Il nostro esercito è preparato ma non vogliamo una guerra. Non possiamo impegnare i nostri soldati sul campo in Ucraina ma sosteniamo gli ucraini».\n', '13.00 – «Civili uccisi mentre erano in coda per il pane»\n', 'Dieci civili sono stati uccisi dalle forze russe mentre erano in coda per il pane a Chernihiv, a nord di Kiev. A riferirlo è il corrispondente di Suspilne News, citato dal Kyiv Independent.\n', '12.45 – Rapito il sindaco di Skadovsk\n', 'Rapito Aleksandr Yakovlev, il sindaco di Skadovsk, cittadina situata nell’area metropolitana di Cherson. Con lui sequestrato anche il suo vice, Yurii Paluyha, secondo quanto fa sapere l’attivista Artem Kostuychenko su Facebook invitando i cittadini a scendere in piazza per protestare.\n', '12.06 – Kiev: «Vogliamo un patto con altri Paesi che garantisca la nostra sicurezza»\n', '«L’Ucraina è in uno stato di guerra diretta con la Russia. Pertanto, il modello può essere solo ucraino», spiega il capo negoziatore ucraino Mykhailo Podoliak riferendosi al no di Kiev del modello svedese o austriaco di neutralità paventato dal Cremlino per un compromesso tra i due paesi. L’Ucraina, dice, vuole «garanzie di sicurezza assoluta» contro Mosca e quindi un accordo i cui firmatari «si devono impegnare a intervenire a fianco di Kiev in caso di aggressione». \n', '11.31 – Rientrate da Kiev le delegazioni di Polonia, Repubblica Ceca e Slovenia\n', '«Le delegazioni polacche, slovene e ceche sono tornate sane e salve da Kiev in Polonia», annuncia Piotr Muller, portavoce del primo ministro polacco, Mateusz Morawiecki. \n', '11.30 – Il Cremlino: «Compromesso possibile su modello Svezia-Austria»\n', 'Il Cremlino annuncia che un “compromesso” sull’Ucraina neutrale è possibile, seguendo il modello svedese o austriaco «è possibile». «Si tratta di un’opzione che viene discussa ora e che può essere considerata un compromesso», spiega il portavoce del Cremlino Dmitry Peskov. Ma Zelensky dice no: l’Ucraina, spiega il presidente, rifiuta l’idea di un modello austriaco o svedese di neutralità del Paese e vuole garanzie di sicurezza. \n', '11.29 – Borrell in visita in Bosnia\n', '«In questo scontro tra stato di diritto e legge della pistola, è bene ricordare che siete una forza di pace, ma per mantenere la pace, a volte bisogna usare la forza», dice l’Alto rappresentante dell’Ue, Josep Borrell, in visita alla base militare Nato/Eufor di camp Butmir, a Sarajevo. In questo momento critico la presenza di Eufor a sostegno delle autorità bosniache «nel mantenimento di un ambiente sicuro è divenuto più importante che mai. Per questo abbiamo quasi raddoppiato la presenza sul terreno Voglio rassicurare la gente in Bosnia-Erzegovina del nostro incrollabile impegno a mantenere sicurezza e stabilità», dice ancora Borrell, esortando «in quest’ora solenne, a quasi 30 anni dall’inizio dell’assedio di Sarajevo», funzionari e parlamentari a «lavorare insieme per trovare delle soluzioni».\n', '11.25 – Kiev: «I russi sparano dall’ospedale di Mariupol»\n', 'Secondo la vice premier ucraina Iryna Vereshchuk i russi stanno sparando dall’ospedale regionale di Mariupol, dove da ieri tengono in ostaggio circa 400 persone tra personale sanitario, pazienti e residenti della città. Lo scrive l’agenzia Unian. «Attualmente, i bombardamenti vengono effettuati dall’ospedale. Ciò rappresenta un grande pericolo per il movimento delle persone attraverso i corridoi umanitari», dice Vereshchuk. \n', '11.00 – Medinsky: «L’Ucraina ha già la neutralità in costituzione»\n', '«L’Ucraina ha già lo status di neutralità. È stato sui termini della neutralità che l’Ucraina si è ritirata dall’Unione Sovietica nel 1991, e lo status di neutralità è affermato nella dichiarazione di sovranità ucraina», dice il capo della delegazione russa ai negoziati, Vladimir Medinsky, citato da Interfax. «Chiaramente, la questione chiave per noi è lo status della Crimea e del Donbass, così come una serie di questioni umanitarie, i diritti della popolazione russofona, lo status della lingua russa», dice. \n', '10.55 – Johnson: «L’Ucraina non ha prospettive di adesione alla Nato a breve»\n', 'L’Ucraina «non ha la prospettiva di un’adesione alla Nato nel prossimo futuro», dice il premier britannico Boris Johnson, citato dal Guardian. «Ho parlato con Volodymyr Zelensky, di nuovo, ieri. E voi sapete, naturalmente, che capisco cosa sta dicendo sulla Nato e sulla realtà della sua posizione. E tutti hanno sempre detto, e lo abbiamo detto chiaramente a Putin, che l’Ucraina non entrerà nella Nato nel prossimo futuro. Ma la decisione sul futuro dell’Ucraina spetta al popolo ucraino e al presidente Zelensky, loro leader eletto. E noi lo sosterremo».\n', '10.40 – Il comune di Bucha: volontari sequestrati\n', 'Il comune di Bucha, nel distretto di Kiev, ha denunciato che ieri sera «gli occupanti russi hanno fatto irruzione nell’edificio amministrativo del consiglio comunale e hanno preso in ostaggio il nostro personale e i nostri volontari, che hanno aiutato fino all’ultimo i residenti della nostra comunità». Sei i presenti sequestrati dai reparti di Mosca, fra cui un membro della sicurezza. L’amministrazione locale chiede quindi al presidente Zelensky e alle autorità centrali di attivarsi per la liberazione dei sei sequestrati.\n', '10.38 – La torre tv colpita a Vinnytsia\n', ' Le forze armate russe hanno colpito la torre della televisione a Vinnytsia alle 4 di questa mattina. Lo riferisce il Servizio statale dell’Ucraina\xa0per le comunicazioni speciali spiegando che l’attacco ha provocato l’interruzione delle trasmissioni del servizio della tv pubblica e della radio. Non si registrano vittime.\n', '10.31 – «Ucraina neutrale come la Svezia»\n', 'Una neutralità sul\n', 'modello svedese o austriaco che include quindi il mantenimento di\n', 'proprie forze armate è stata avanzata come proposta dall’Ucraina nel\n', 'corso delle negoziazioni con la Russia. A riferirlo è il capo\n', 'delegazione russa ai colloqui, Vladimir Medinsky, citato dall’agenzia\n', 'Ria Novosti. Secondo quanto riporta il media di Mosca il\n', 'rappresentante del Cremlino ha affermato che Kiev ha proposto «una\n', 'versione austriaca e svedese di uno Stato neutrale demilitarizzato,\n', 'ma allo stesso tempo con un proprio esercito e una propria marina».\n', 'Medinsky ha poi aggiunto che «tutte queste questioni vengono\n', 'discusse a livello di leadership dei ministeri della Difesa di Russia\n', 'e Ucraina». Questa opzione suggerita dall’Ucraina andrebbe\n', 'parzialmente incontro a una delle richieste fatte dalla Russia per\n', 'mettere fine all’offensiva militare lanciata quasi tre settimane fa,\n', 'ovvero l’inserimento del principio di neutralità nella costituzione\n', 'Ucraina con la contemporanea e definitiva rinuncia a fare ingresso\n', 'nella Nato. Il quarto round di negoziati tra i due Paese è\n', 'cominciato lunedì, in video collegamento, ed è ancora in corso.\n', 'Ieri il presidente Volodymyr Zelenksy aveva affermato che le\n', 'posizioni di Mosca ai colloqui iniziavano a essere “più\n', 'realistiche”.\n', '10.28 – La Nato: «Difenderemo l’Ucraina»\n', 'L’invasione russa\n', 'dell’Ucraina è devastante per la popolazione ucraina e avrà\n', 'conseguenze durature per la sicurezza di tutti gli alleati Nato. Lo\n', 'ha detto il segretario generale della Nato, Jens Stoltenberg, prima\n', 'della ministeriale Difesa, cui partecipano anche l’Ucraina, la\n', 'Georgia, la Finlandia, la Svezia e l’Ue.Nella riunione di oggi\n', '«affronteremo non solo le conseguenze immediate dell’invasione russa\n', 'ma anche quelle a lungo termine, e rimuoveremo qualsiasi dubbio di\n', 'Mosca sulla nostra determinazione a difendere i nostri alleati. La\n', 'Nato ha risposto in modo unitario con sanzioni severe, con un\n', 'importante sostegno militare, finanziario e umanitario all’Ucraina, e\n', 'rafforzando la propria difesa collettiva, innalzando l’allerta delle\n', 'truppe e con migliaia di truppe Usa schierate in Europa», ha\n', 'aggiunto in una breve dichiarazione accanto al segretario alla Difesa\n', 'Usa, Lloyd Austin.\n', '9.45 – Kiev: «La Russia spara sui civili»\n', 'Secondo la vice premier ucraina Iryna Vereshchuk, la Russia sta violando pesantemente il coprifuoco e spara su convogli di autobus, insediamenti e punti di evacuazione. Lo riporta il Kyiv Independent. L’ucraina intanto non avrebbe ricevuto una conferma dalla Croce Rossa sull’apertura dei corridoi umanitari per oggi, 16 marzo. Intanto le forze armate ucraine stanno lanciando controffensive contro le forze russe in diverse aree operative: lo ha scritto su Twitter il consigliere presidenziale ucraino Mykhailo Podolyak. «Questo cambia radicalmente le disposizioni delle parti», ha aggiunto, senza fornire dettagli. \n', '9.40 – Lavrov: «Un nuovo ordine mondiale dalla guerra in Ucraina»\n', '«I negoziati con l’Ucraina non sono facili, ma c’è la possibilità di un compromesso»: lo ha affermato il ministro degli Esteri russo Sergei Lavrov citato dalla Tass. «Mi baso sulle valutazioni fornite dai nostri negoziatori, i quali dicono che i negoziati non stanno andando bene per ovvi motivi, ma che c’è comunque un margine di speranza di raggiungere un compromesso», ha detto Lavrov. Il presidente ucraino, Volodymyr Zelensky aveva dichiarato che i negoziati con la Russia sono ora più realistici. Secondo Lavrov la crisi disegnerà un “nuovo ordine mondiale” e «l’Occidente non voleva risolvere in modo pacifico la situazione in Ucraina». \n', '9.16 – Gb: «Russia rischia recrudescenza»\n', 'La ministra degli Esteri britannica Liz Truss teme una recrudescenza del conflitto in Ucraina: «Non posso fare previsioni per il futuro ma sappiamo che i piani di Putin non stanno andando come da lui sperato, non sta facendo i progressi che sperava e di conseguenza sta ricorrendo sempre più a tecniche ed armi estreme», ha detto alla Bbc. Interrogata sulla situazione a Kiev, Truss dice che è «molto, molto, molto difficile». E aggiunge che «sinceramente» non può rispondere alla domanda se Kiev alla fine cadrà, dicendo che nessuno ha previsto che l’invasione pianificata sarebbe andata «così male per la Russia come è successo». E ribadisce che il Regno Unito fornirà al presidente Volodymyr Zelensky – che descrive come una «figura veramente ispiratrice» – tutto il sostegno possibile. \n', '9.15 – I siti dei tribunali russi hackerati\n', 'L’agenzia di stampa AdnKronos scrive che i siti web dei tribunali arbitrali in alcune regioni della Russia sono finiti sotto attacco da parte di hacker che chiedono l’impeachment del presidente russo Putin e un suo processo alla Corte dell’Aja. Presi di mira alcune corti della Siberia e dell’Estremo Oriente, che per un certo tempo hanno smesso di funzionare. Attaccati anche i tribunali arbitrali dei territori di Primorsky, Krasnoyarsk e Khabarovsk, delle regioni di Novosibirsk e Kursk, di Mosca e di cinque regioni del Distretto Federale degli Urali. Lo riferisce Radio Svoboda. Inga Sorokina, portavoce della Corte arbitrale di Primorsky Krai, ha dichiarato a Ria Novosti che i siti Web dei tribunali arbitrali si trovano su un’unica piattaforma di Mosca, quindi l’attacco hacker ha interessato tutte le pagine. Ha aggiunto che specialisti informatici stanno lavorando per ripristinare l’accesso. I tribunali di giurisdizione generale in Russia – ha sottolineato – si trovano su un’altra piattaforma, quindi non sono stati colpiti dall’attacco hacker.\n', '8.20 Russia all’attacco delle infrastrutture civili\n', ' La Russia ha preso di mira le infrastrutture civili nella città sud-orientale di Zaporizhia per la prima volta dall’inizio della sua invasione, ha detto il capo dell’amministrazione militare regionale ucraina Oleksandr Starukh in un messaggio su Telegram, riportato da Bbc. Starukh ha scritto che una stazione ferroviaria e un parco pubblico della città sono stati colpiti da missili russi ma «secondo i dati preliminari, nessuno è stato ucciso. Il secondo razzo è atterrato nella zona del giardino botanico». I missili avrebbero colpito la città mentre circa 3000 auto di sfollati, riferisce sempre l’autorità locale, stanno arrivando a Zaporizhia da Mariupol.\n', '8.40 – La Polonia chiede una missione di pace della Nato \n', 'La Polonia ha chiesto una\n', 'missione di pace della Nato, protetta da forze armate , per aiutare\n', 'l’Ucraina. Lo ha reso noto il vicepremier polacco Jaroslaw Kaczynski\n', 'nella tarda serata di ieri a Kiev. «Questa missione non può essere\n', 'disarmata. Deve cercare di fornire aiuti umanitari e pacifici\n', 'all’Ucraina», ha affermato Kaczynski, dopo aver partecipato a Kiev,\n', 'insieme ai primi ministri polacco, ceco e sloveno, a un incontro con\n', 'il presidente ucraino Volodymyr Zelensky e il primo ministro Denys\n', 'Chmygal.\n', '8.13 – La Russia minaccia l’Europa\n', '«Le azioni ostili» dell’Ue contro la Russia, «chiaramente motivate dall’esterno, portano inevitabilmente a un’ulteriore intensificarsi dello scontro, sono cariche di conseguenze devastanti per le nostre relazioni bilaterali e avvelenano l’atmosfera geopolitica già malsana in Europa, ma questa non è sicuramente una nostra scelta». Lo ha dichiarato a Ria Novosti Yuri Pilipson, direttore del Quarto dipartimento europeo del ministero degli Esteri russo. \n', '8.10 – Kiev: 13.800 soldati russi morti \n', 'Sono 13.800 i soldati\n', 'russi che hanno perso la vita in Ucraina dall’inizio del conflitto.\n', 'Lo ha reso noto il ministero della Difesa di Kiev aggiungendo che dal\n', '24 febbraio sono stati distrutti 430 carri armati, 1.375 veicoli\n', 'corazzati da combattimento, 190 sistemi di artiglieria e 108\n', 'elicotteri.\n', '7.59 – Intelligence Gb: «Iniziativa russa in stallo»\n', ' Il ministero della Difesa\n', 'britannico ha pubblicato l’ultimo rapporto della sua intelligence\n', 'sulla situazione in Ucraina, in cui si afferma che le Forze russe\n', 'stanno lottando per superare le sfide poste dal territorio ucraino e\n', 'sono bloccate nella loro avanzata. «Le Forze russe sono rimaste in\n', 'gran parte legate alla rete stradale Ucraina e hanno dimostrato\n', 'riluttanza a condurre manovre fuoristrada. Anche la distruzione dei\n', 'ponti da parte delle Forze ucraine ha svolto un ruolo chiave nello\n', 'stallo dell’avanzata russa», si legge nel rapporto dell’intelligence\n', 'di Londra. «Il perdurare dell’incapacità della Russia di ottenere\n', 'il controllo dei cieli ha drasticamente limitato la loro capacita’ di\n', 'utilizzare efficacemente le manovre aeree, limitando ulteriormente le\n', 'loro opzioni», continua il rapporto. «Le Forze armate ucraine hanno\n', 'abilmente sfruttato la mancanza di manovra della Russia, frustrando\n', 'la sua avanzata e infliggendo pesanti perdite alle Forze\n', 'd’invasione», sottolinea l’intelligence britannica.\n', '7.30 – Il palazzo di 12 piani colpito a Kiev\n', 'Un palazzo di 12 piani è stato colpito dalle forze armate russe a Kiev, nel distretto centrale du Shevchenkivsky. Lo scrive il Kiev Independent. Il Servizio di emergenza dell’Ucraina ha spiegato che due persone sono rimaste ferite nell’attacco e 37 sono state evacuate.\n', '6.50 – Kiev: uccisi quattro generali russi\n', 'In 20 giorni di\n', 'combattimento le forze di difesa dell’Ucraina hanno ucciso dieci\n', 'membri del comando delle truppe russe. Tra di loro sono morti in\n', 'combattimento quattro generali (Magomed Tushayev, Vitaly Gerasimov,\n', 'Andriy Kolesnikov e Andriy Sukhovetsky), tre colonnelli e tre tenenti\n', 'colonnelli. A riferirlo è il Center for Countering Disinformation\n', 'del National Security and Defense Council dell’Ucraina.\n', '5.25 – Mariupol attaccata anche dal mare\n', 'Mariupol, da giorni sotto\n', 'assedio da parte delle forze russe, è stata attaccata anche dal mare\n', 'di Azov. Lo riferisce Petro Andryushchenko, consigliere del sindaco\n', 'della cittadina ucraina, precisando che gli attacchi delle navi da\n', 'guerra vanno ad aggiungersi ai raid aerei. «I primi missili – spiega\n', '– sono stati lanciati da una nave vicino a Bilosaraiska Kosa, verso\n', 'la città». L’ospedale regionale di Mariupol, inoltre, è sempre\n', 'occupato dalle forze russe «che costringono i medici a curare i loro\n', 'feriti» e «usano anche i pazienti come scudo contro i tentativi di\n', 'riprendere il controllo del nosocomio da parte dei nostri soldati».\n', '4.10 – Il gioco online che blocca i siti dell’esercito russo\n', 'Un gioco online, ideato da\n', 'programmatori di Leopoli, per bloccare i siti che servono l’esercito\n', 'russo. «Un gioco che ti consente di sconfiggere il nemico senza\n', 'nemmeno lasciare il rifugio» spiegano i creatori, che aggiungono:\n', '«La cosa principale è avere un dispositivo con accesso a internet».\n', 'L’indirizzo del gioco è https://playforukraine.life. In un’ora di\n', 'gioco vengono inviate circa 20.000 richieste che bloccano i siti\n', 'utilizzati dall’esercito russo. «Anche se lasci la pagina aperta sul\n', 'tuo computer o smartphone – aggiungono gli sviluppatori – continuerà\n', 'automaticamente a sovraccaricare i siti. Il gioco non danneggia il\n', 'browser, genera solo un flusso costante di traffico automatico per\n', 'gli attacchi a pagine web mirate, rendendole inaccessibili». Circa\n', '180 mila utenti di diversi paesi si sono già collegati al gioco,\n', 'effettuando 288 miliardi di «attacchi».\n', '\n', '3.50 – Ucraina: i russi reclutano cadetti\n', '«La leadership militare russa ha deciso di coinvolgere nel conflitto anche i primi cadetti degli istituti di istruzione militare superiore nella Federazione Russa». Questo si legge nel report quotidiano delle Forze armate ucraine, secondo il quale «il nemico sta cercando di rafforzare il raggruppamento di truppe, trasferendo nel territorio dell’Ucraina gruppi tattici formati da unità consolidate che hanno subito perdite durante i primi dieci giorni dell’operazione, oltre a mercenari stranieri». Dopo aver sottolineato che «i russi hanno problemi a fornire munizioni alle truppe», le forze armate ucraine fanno sapere che il nemico «ha perso (distrutto completamente o perso capacità di combattimento) fino al 40% delle unità coinvolte nell”operazione’ sul territorio dell’Ucraina». Infine si evidenzia che «la situazione peggiore è quella dell’area di Mariupol, dove il nemico sta cercando di bloccare la città alla periferia occidentale e orientale della città: ha perdite significative ed è stato costretto a introdurre riserve dalla 810/a Brigata di Fanteria Marina». \n', '2.50 – Zelensky: evacuati in 30 mila\n', '«Nelle ultime 24 ore siamo riusciti a evacuare 28.893 ucraini dalle regioni di Sumy, Kharkiv e Donetsk. Di questi, 20.000 sono riusciti a lasciare Mariupol con le loro auto private». Questo ha detto il presidente dell’Ucraina, Volodymyr Zelensky, in un video pubblicato sui social. «Mercoledì – ha aggiunto – ci sarà la tanto attesa evacuazione delle persone da Izyum, nella regione di Kharkiv. È stato concordato un corridoio umanitario». Gli aiuti diretti a Mariupol, invece, «vengono bloccati dai soldati russi, ma non rinunceremo a cercare di salvare la nostra gente e la nostra città». \n', '1.59 – Attacco a Odessa\n', 'Alle 2.57 (ora locale) è scattato l’allarme attacco aereo a Odessa. Le sirene hanno iniziato a suonare in città. I civili sono invitati a raggiungere i rifugi. Analoghi allarmi sono stati attivati negli ultimi minuti anche a Poltava (ore 3), Dnipro (2.56) e Ivano-Frankivsk (2.54) e Leopoli (2.53). Esplosioni sono state sentite nella notte anche alla periferia di Kiev mentre le sirene anti-raid continuano a suonare nella capitale dell’Ucraina. Lo riportano gli inviati della Cnn sul campo. Le esplosioni sono iniziate dopo il tramonto. \n', '1.20 – Bombardamento vicino a Odessa\n', 'Le navi russe presenti nel mar Nero hanno iniziato a bombardare le coste vicino alla città di Odessa, la terza più grande dell’Ucraina e principale porto del paese. Sono stati lanciati razzi e sono stati sparati colpi di artiglieria. Per il momento non sono stati segnalati tentativi di sbarco di truppe. La notizia è riportata sui social da Anton Gerashchenko, Consigliere del Ministro degli Affari Interni dell’Ucraina. Oggetto dei colpi sono postazioni delle forze armate ucraine e infrastrutture militari a sud della città, nella zona di Belgorod-Dnestrovsky.']"
317,news-928625,"Mariupol, l’esercito russo bombarda il teatro: era diventato un rifugio per centinaia di civili – Il video",https://www.open.online/2022/03/16/mariupol-ucraina-bombardamento-russo-teatro,2022-03-16 22:14:00,"['Mariupol, l’esercito russo bombarda il teatro: era diventato un rifugio per centinaia di civili – Il video\n', '\n', 'Secondo il vicesindaco della città, dentro la struttura avevano trovato riparo tra le 1.000 e le 1.200 persone. La Russia accusa il Battaglione Azov \n', 'L’esercito russo continua i suoi attacchi contro Mariupol, la città che si trova a nel Sud dell’Ucraina affacciata sul mare di Azov. Oggi i media locali hanno riferito prima di un attacco russo sferrato contro i civili in fuga, poi di un bombardamento che avrebbe colpito il teatro di arte drammatica nel centro della città. A denunciare il bombardamento è stato il Consiglio comunale di Mariupol: «È ancora impossibile valutare l’entità di questo atto orribile e disumano, perché la città continua a essere bombardata nelle aree residenziali». Il vicesindaco della città ha stimato che nel teatro avessero trovato rifugio tra le 1.000 e le 1.200 persone. \n', 'Nel tardo pomeriggio è arrivata la smentita di Mosca, che ha accusato la milizia ultranazionalista ucraina del Battaglione Azov di aver distrutto l’edificio. Lo riporta la Tass. Secondo una foto diffusa dai media, davanti e dietro il teatro era stata scritta la parola «bambini».\n', 'Sempre a Mariupol, l’esercito russo ha circondato anche l’Ospedale Regionale di Terapia Intensiva. I militari ora tengono in ostaggio oltre 500 persone, tra pazienti e personale sanitario. A confermarlo anche il quotidiano britannico The Guardian, che cita diverse fonti sul posto: «Più di 400.000 persone sono ancora intrappolate, senza acqua corrente, cibo e forniture mediche, mentre oltre 500 rimangono in ostaggio nell’Ospedale Regionale di Terapia Intensiva sequestrato dai russi». Su questa situazione, sempre nella giornata di oggi è intervenuto anche il presidente degli Stati Uniti Joe Biden: «Gli ostaggi a Mairupol sono un’atrocità. Siamo determinati a far pagare a Putin un prezzo altro». Prima dell’inizio della guerra, nella città vivevano 431 mila persone. Nelle ultime due settimane è stata uno dei comuni più colpiti, anche a causa della sua vicinanza con il confine russo e i territori contesi nella regione del Donbass. \n', 'Foto di copertina: Un’immagine del teatro di Mariupol pubblicata da Emine Dzheppar, vice ministra per gli Affari Esteri dell’UcrainaVideo in copertina: @christogrozev']"
318,news-928761,"“Servant of the People”, Netflix ritrasmette negli Usa la serie Tv comica con Zelensky",https://www.open.online/2022/03/16/zelensky-netflix-serie-tv-usa,2022-03-16 22:00:00,"['“Servant of the People”, Netflix ritrasmette negli Usa la serie Tv comica con Zelensky\n', '\n', '«Ce l’avete chiesto e noi l’abbiamo rimessa»: il colosso dello streaming carica sulla sua piattaforma la serie che ha lanciato la carriera politica del presidente ucraino\n', 'Netflix ha deciso di rimandare in onda la serie tv comica del 2015 che ha reso famoso Volodymyr Zelensky, l’attuale presidente dell’Ucraina. In “Servant of the People” – questo il titolo – il protagonista, un insegnante interpretato dal leader ucraino, diventa a sorpresa presidente del Paese. «Voi l’avete chiesto e noi l’abbiamo rimessa», ha scritto il colosso dello streaming sull’account Twitter. La commedia è stata un enorme successo nel Paese, lanciando la carriera politica di Zelensky e portandolo a vincere quattro anni dopo le elezioni con oltre il 70% delle preferenze. Attualmente sono diversi i Paesi in tutto il mondo che hanno deciso di acquistarne i diritti per ritrasmetterla – tra questi anche la Gran Bretagna e la Francia.']"
319,news-928719,"Mariupol, sotto attacco un altro rifugio: colpito un centro sportivo. Donne incinte sotto le macerie – Il video",https://www.open.online/2022/03/16/guerra-ucraina-mariupol-bombardamento-piscina-video,2022-03-16 21:06:00,"['Mariupol, sotto attacco un altro rifugio: colpito un centro sportivo. Donne incinte sotto le macerie – Il video\n', '\n', 'L’attacco sarebbe avvenuto con un raid aereo. Ancora da chiarire il numero delle vittime\n', 'Non è ancora chiaro quante vittime abbia provocato il bombardamento del teatro di Mariupol, una struttura dove avevano trovato rifugio tra le 1.000 e le 1.200 persone. Ma solo poche ore dopo l’attacco, la città ucraina da otre 400 mila abitanti che si affaccia sul mare d’Azov ha subito un altro bombardamento. Questa volta l’esercito di Mosca ha scagliato un attacco aereo sul centro sportivo Neptum, un luogo utilizzato come rifugio da donne incinte e madri con bambini piccoli. Il nuovo raid è stato denunciato da Pavlo Kyrylenko, capo dell’amministrazione militare regionale di Donetsk: «Stanno cercando di distruggere fisicamente i residenti di Mariupol, che sono stati a lungo un simbolo della nostra resistenza. Oggi hanno lanciato un attacco aereo sulla piscina Neptun. Donne incinte e donne con bambini sono ora sotto le macerie». L’agenzia stampa ucraina Nexta Tv ha diffuso un video della struttura dopo il bombardamento. Sempre Kyrylenko ha anche accusato l’esercito russo di aver pronte nuove fake news per giustificare i suoi attacchi: «I russi stanno già iniziando a mentire, dicendo che il teatro colpito era il quartier generale del Battaglione Azov. Ma sono ben consapevoli che lì c’erano solo civili». Il Battaglione Azov è l’unità della Guardia nazionale ucraina nata da ambienti neonazisti e accusata di crimini di guerra che è diventata per Vladimir Putin il pretesto per scatenare un’invasione sul suolo ucraino. ']"
320,news-928673,L’aeroporto di Cherson colpito dai raid ucraini: le immagini di elicotteri e veicoli russi in fiamme – Il video,https://www.open.online/2022/03/16/aeroporto-kherson-raid-ucraini-video,2022-03-16 19:31:00,"['L’aeroporto di Cherson colpito dai raid ucraini: le immagini di elicotteri e veicoli russi in fiamme – Il video\n', '\n', 'La città è da giorni occupata dalle forze di Mosca \n', 'Raid ucraini hanno colpito nella notte l’aeroporto di Cherson. La città portuale nel sud dell’Ucraina è da giorni in mano alle truppe di Mosca, e anche l’aeroporto è in mano alle forze russe. Alcune immagini diffuse sui social network mostrano veicoli russi in fiamme. A darne notizia era stato durante la giornata anche Giovanni Bruno, italiano bloccato nella città. «Abbiamo passato tutta la notte senza dormire, terrorizzati dai bombardamenti. Raid ucraini hanno colpito l’aeroporto, dove c’erano gli elicotteri russi», ha raccontato. ']"
321,news-928263,"Ucraina, strage di civili in coda per il pane. Gli Usa: «Attacco orribile». Ma la Russia nega – Il video",https://www.open.online/2022/03/16/ucraina-civili-uccisi-coda-per-pane-usa-video,2022-03-16 18:36:00,"['Ucraina, strage di civili in coda per il pane. Gli Usa: «Attacco orribile». Ma la Russia nega – Il video\n', '\n', 'L’ambasciata Usa a Kiev: «Stiamo considerando tutte le opzioni per assicurare la responsabilità di qualsiasi crimine atroce in Ucraina»\n', 'Dieci persone sono state uccise a Chernihiv, in Ucraina, mentre si trovavano in coda per il pane. La notizia è stata data dal corrispondente di\xa0Suspilne News, citato dal\xa0Kyiv Independent. A stretto giro è arrivata la reazione degli Stati Uniti, attraverso un tweet dell’ambasciata a Kiev: «Oggi le forze russe hanno sparato e ucciso 10 persone in fila per il pane a Chernihiv. Questi orribili attacchi devono finire. Stiamo considerando tutte le opzioni disponibili per assicurare la responsabilità di qualsiasi crimine atroce in Ucraina».\n', 'La smentita di Mosca\n', 'Arriva nel tardo pomeriggio la smentita di Mosca, che ha negato di essere responsabile del raid. «Voglio sottolineare che non c’erano e non ci sono truppe russe a Chernihiv», ha dichiarato il portavoce del ministero della Difesa di Mosca, Igor Konashenkov, citato da Interfax. «Tutte le unità militari russe sono fuori da Chernihiv, bloccando le strade, e non stanno conducendo alcuna azione offensiva sulla città». Konashenkov ha poi definito la notizia «propaganda del regime di Kiev».']"
322,news-928539,Biden: «Altri 800 milioni di aiuti militari all’Ucraina. Invieremo droni e sistemi anti-aerei»,https://www.open.online/2022/03/16/ucraina-usa-biden-aiuti-militari,2022-03-16 18:23:00,"['Biden: «Altri 800 milioni di aiuti militari all’Ucraina. Invieremo droni e sistemi anti-aerei»\n', '\n', 'Il presidente statunitense: «Siamo determinati a far pagare a Putin un alto prezzo per la guerra in Ucraina»\n', 'Gli Stati Uniti destineranno «altri 800 milioni di dollari» all’Ucraina per difendersi dall’attacco della Russia, portando il totale a 1 miliardo di dollari stanziati dagli Usa in una settimana. Ad annunciarlo è stato il presidente statunitense Joe Biden. Nel pacchetto di assistenza militare saranno inclusi 800 sistemi di difesa antiaerea, 9000 sistemi missilistici anticarro, 20 milioni di munizioni e un numero non meglio specificato di droni kamikaze, che possono essere pilotati e far esplodere bersagli a decine di chilometri di distanza. «Si tratta di trasferimenti diretti di equipaggiamento dal nostro Dipartimento della Difesa all’esercito ucraino per aiutarli nella lotta contro questa invasione – ha spiegato il presidente Biden -. Ringrazio il Congresso per aver stanziato questi fondi: questo nuovo pacchetto, da solo, fornirà un’assistenza senza precedenti all’Ucraina, per assicurarsi che l’esercito ucraino possa continuare a fermare gli elicotteri che attaccano la popolazione e per difendere il loro Spazio aereo ucraino». L’annuncio del presidente Biden arriva a poche ore dall’intervento del presidente ucraino Zelensky al Congresso degli Stati Uniti, durante il quale ha richiesto ulteriori aiuti agli Stati Uniti, la no-fly zone sui cieli ucraini o sistemi di difesa aerei e velivoli. \n', 'Il presidente statunitense ha assicurato che gli States «sono determinati a far pagare a Putin un alto prezzo per la guerra Ucraina, e gli Stati Uniti d’America stanno guidando questo sforzo, insieme ai nostri Alleati e partner, fornendo un enorme livello di sicurezza e assistenza umanitaria: procederemo anche con ulteriori aiuti nei giorni e nelle settimane a venire». Il presidente Biden ha infatti poi osservato che «questa, potrebbe essere una guerra lunga e difficile», e «il popolo statunitense continuerà a sostenere con fermezza il popolo ucraino di fronte agli attacchi immorali di Putin alle popolazioni civili». Biden ha poi aggiunto: «Siamo uniti nell’esprimere orrore per l’assalto depravato di Putin e continueremo a stare al fianco degli ucraini mentre combattono per la loro libertà, per la democrazia, per la loro sopravvivenza e la loro autodeterminazione». La scorsa settimana, il Congresso statunitense aveva dato il via libera a un fondo di circa 13,6 miliardi di dollari da destinarsi ad aiuti militari e umanitari\xa0in Ucraina.\xa0Inoltre, gli Stati Uniti hanno\xa0aumentato le sanzioni\xa0contro gli oligarchi e le banche russe, oltre a imporre un divieto totale sull’importazione di petrolio, gas ed energia dalla Russia. ']"
323,news-928299,"Ucraina, Di Maio alla Camera: «Crisi che può minacciare la sicurezza globale, Occidente compatto»",https://www.open.online/2022/03/16/camera-ucraina-di-maio-sicurezza-globale-occidente,2022-03-16 17:00:00,"['Ucraina, Di Maio alla Camera: «Crisi che può minacciare la sicurezza globale, Occidente compatto»\n', '\n', 'Il ministro degli Esteri: «Si tratta di una guerra di aggressione ingiustificabile e contraria alle più elementari norme del diritto internazionale. Siamo preoccupati per potenziali danni a impianti nucleari. No alla no-fly zone sui cieli ucraini»\n', '«Sono trascorse tre settimane dall’avvio di quella che Mosca continua a definire una “operazione militare speciale”, lanciata contro l’Ucraina nella notte del 24 febbraio. In realtà si tratta di una guerra di aggressione non provocata, ingiustificabile e contraria alle più elementari norme del diritto internazionale e sta provocando la più grave catastrofe umanitaria in Europa dal secondo dopoguerra a oggi». Così il ministro degli Esteri, Luigi Di Maio, durante l’informativa urgente alla Camera sugli ultimi sviluppi della guerra tra Russia e Ucraina, svolta oggi 16 marzo. «L’offensiva russa prosegue senza sosta e senza alcun rispetto per le norme di diritto internazionale umanitario: le truppe russe assediano città come Kharkiv, Mariupol, Cherson, Odessa e Sumy, su tre lati dei confini dell’Ucraina – ha proseguito Di Maio -. Un’operazione concentrica che converge verso la capitale Kiev, le cui condizioni appaiono ormai disperate. I bombardamenti si sono ormai estesi anche alle città dell’Ucraina occidentale: a Leopoli, dove opera la nostra Ambasciata, e a Ivano Frankivsk. Zone a pochi chilometri dal confine polacco, vale a dire da Unione Europea e Nato». \n', 'Di Maio: «Bombe a grappolo anche in zone popolate»\n', 'Il ministro degli Esteri ha poi aggiunto: «Le Nazioni Unite hanno ricevuto rapporti attendibili sull’uso di munizioni a grappolo da parte delle forze russe, anche nelle aree popolate. Condanniamo fermamente l’uso di queste armi odiose, bandite a livello internazionale: colpiscono indiscriminatamente anche la popolazione civile». Il titolare della Farnesina ha sottolineato l’importanza delle sanzioni internazionali: «L’Italia e tutta la comunità euro-atlantica si stanno mostrando più compatte e determinate che mai nel sostegno all’Ucraina, alla sua popolazione e alla sua resistenza verso l’aggressore russo. Stiamo imponendo quei costi pesantissimi che Mosca sapeva avrebbe patito se avesse imboccato questa strada insensata e assurda».\n', 'Di Maio:\xa0«Preoccupazione per potenziali danni a impianti nucleari»\n', 'Il ministro degli Esteri ha poi aggiunto che «l’Italia condanna con veemenza ogni ulteriore violazione di obblighi internazionali in materia di sicurezza nucleare», sottolineando che «siamo preoccupati per i potenziali danni a qualsiasi impianto nucleare: le conseguenze per la salute umana e l’ambiente sarebbero catastrofiche».« L’Italia – ha proseguito il ministro degli Esteri – continua a seguire la situazione con la massima attenzione, in stretto coordinamento con i nostri partner e con l’Agenzia Internazionale per l’Energia Atomica e sosteniamo con forza l’azione dell’Agenzia e del suo Direttore Generale per fornire ogni possibile sostegno alle competenti Autorità ucraine e in particolare per l’attuazione di specifiche misure volte ad assicurare la sicurezza degli impianti».\n', 'Di Maio:\xa0«Da Zelensky aperture, ora tocca a Putin dimostrare che vuole accordo»\n', 'L’obiettivo dell’Italia, ha proseguito il titolare della Farnesina, è quello di «aiutare le parti negli sforzi a favore di un dialogo, che vede lo stato dei negoziati in una fase estremamente complessa». Di Maio, nel corso dell’informativa, ha rimarcato che «lo stesso presidente Zelensky, in questi giorni, ha lanciato chiari segnali di apertura al dialogo e spetta adesso a Putin dimostrare che vuole raggiungere un accordo». Il ministro degli Esteri ha rimarcato che da parte dell’Italia «la linea d’azione continua a fondarsi su fermezza e disponibilità al dialogo e al negoziato, ma senza compromessi su valori e principi fondamentali quali democrazia, libertà e stato di diritto». Al contempo, qualora\xa0Mosca non dovesse rivedere «la sua condotta inaccettabile, inaspriremo ulteriormente le sanzioni che, proprio per la loro gravità, stanno producendo effetti» e che, di fatto, «stanno portando al collasso economico la Russia».\n', 'Di Maio: «No alla no-fly zone sull’Ucraina»\n', 'Il ministro Di Maio ha ribadito inoltre la contrarietà italiana, così come da parte di tutta la Nato, dell’istituzione della no-fly zone sui cieli ucraini, perché l’Alleanza atlantica non è parte del conflitto e non cerca lo scontro militare con la Russia, e la misura costituirebbe «un intervento diretto dell’Alleanza nel conflitto con tutte le conseguenze che ciò comporterebbe».\n', 'Di Maio: «Massima priorità nel rimpatriare i 346 italiani rimasti in Ucraina»\n', 'Quanto agli italiani rimasti bloccati in Ucraina, il ministro degli Esteri ha riferito che dei 2.000 connazionali presenti in Ucraina all’inizio del conflitto «ne restano oggi circa 346, che sono un’assoluta priorità: restiamo in contatto con tutti coloro che hanno chiesto assistenza e chiedono di lasciare l’Ucraina in sicurezza». Inoltre, l’Italia è al lavoro «con gli attori internazionali, a partire dalle Nazioni Unite e la Croce Rossa, per l’apertura di corridoi che consentano l’uscita in sicurezza della popolazione civile» dall’Ucraina. Quanto alla situazione dei profughi, il ministro degli Esteri ha riferito che dall’inizio del conflitto «gli ucraini fuggiti dal Paese sono ormai 3 milioni: è un’ondata imponente e repentina e potrebbe raggiungere la cifra impressionante di 5 milioni\xa0di rifugiati». ']"
324,news-928381,"Guerra in Ucraina, la sentenza dell’Onu: «La Russia deve sospendere subito le operazioni militari»",https://www.open.online/2022/03/16/guerra-in-ucraina-sentenza-onu-sospendere-invasione,2022-03-16 16:53:00,"['Guerra in Ucraina, la sentenza dell’Onu: «La Russia deve sospendere subito le operazioni militari»\n', '\n', 'La richiesta alla Corte internazionale di giustizia dell’Onu di esprimersi su questa guerra era arrivata da Kiev. La Russia aveva chiesto alla Corte di non pronunciare nessuna sentenza\n', 'La Corte internazionale di giustizia dell’Onu (Cig) ha deciso: la Russia deve fermare immediatamente l’invasione dell’Ucraina. La sentenza è stata presentata a L’Aia, in Olanda. La presidente della corte Joan Donoghue ha detto che la Russia «deve sospendere subito l’operazione militare avviata il 24 febbraio 2022 sul territorio dell’Ucraina». La richiesta alla Cig di esprimersi su questa guerra era arrivata direttamente da Kiev. Il rappresentante dell’Ucraina Anton Korynevych aveva detto: «La Russia deve essere fermata, e la Corte ha un ruolo da svolgere per fermarla». La Federazione Russa si era già espressa su questa richiesta dell’Ucraina sostenendo due punti: il primo è che la sua invasione è cominciata solo per «autodifesa», il secondo è che Kiev non abbia gli estremi per appellarsi alla Convenzione sul Genocidio del 1948. Per questo Mosca aveva chiesto alla Cig di non esprimersi sul caso: «Il governo della Federazione Russa chiede rispettosamente alla Corte di astenersi dall’indicare misure provvisorie e di rimuovere il caso dalla sua lista».']"
325,news-928305,"Putin: «L’Occidente vuole smembrare la Russia, ma questo non succederà. Non faremo nessun passo indietro in Ucraina» – Il video",https://www.open.online/2022/03/16/putin-discorso-occidente-ucraina-video,2022-03-16 15:55:00,"['Putin: «L’Occidente vuole smembrare la Russia, ma questo non succederà. Non faremo nessun passo indietro in Ucraina» – Il video\n', '\n', 'Il presidente russo: «A subire un vero genocidio sono stati gli abitanti del Donbass per 8 anni, ma non vogliamo invadere l’Ucraina»\n', '«A subire un vero genocidio sono stati gli abitanti del Donbass per 8 anni». Lo ha detto il presidente russo Vladimir Putin in una riunione di governo trasmessa dalla tv russa, parlando della guerra in Ucraina, sostenendo che Mosca «non aveva altra scelta che fare partire l’operazione militare speciale». Secondo quanto riferito dal presidente russo «l’Occidente ha abbandonato la maschera della decenza e ha iniziato a comportarsi in modo ripugnante: ci sono evidenti parallelismi con i pogrom antisemiti e l’obiettivo dei Paesi occidentali è quello di tentare di ottenere il dominio globale e smembrare la Russia, ma questo non succederà», ha spiegato nell’intervento rilanciato prima dall’agenzia russa Tass e successivamente da tutte le agenzie di stampa internazionali. Nessun passo indietro sul piano militare, secondo il presidente l’operazione delle forze armate russe\xa0in Ucraina «si sta svolgendo con successo e strettamente secondo i piani». Ora, però, Putin si è detto disposto a discutere sulla «smilitarizzazione e denazificazione dell’Ucraina», come sostenuto dal presidente russo, risultava «possibile che il regime filonazista di Kiev potesse mettere le mani sulle armi di distruzione di massa e il suo obiettivo, ovviamente, sarebbe stata la Russia», ha detto il presidente russo. \n', 'La crisi economica\n', 'Il presidente Putin ha anche mandato degli apparenti segnali di dialogo all’Occidente. Nel suo discorso, il presidente russo ha sottolineato che «l’invio delle truppe russe a Kiev non significa che la Russia voglia invadere l’Ucraina». Le sanzioni che hanno colpito Mosca, secondo il presidente Putin, «sono il frutto di una politica miope». Putin ha sostenuto che la maggior parte dei Paesi nel mondo «non supporta le sanzioni contro la Russia», aggiungendo che «le sanzioni dell’Occidente, un “blitzkrieg” (guerra lampo, ndr) contro la Russia, sono fallite». Al contempo, il presidente russo ha riconosciuto che l’inflazione che si sta registrando nel Paese, a seguito delle sanzioni da parte dei Paesi occidentali, sta danneggiando i salari delle persone. E per questo motivo Putin ha promesso sostegno alle famiglie con bambini, nonché aumenti degli stipendi e delle pensioni: «Aumenteremo il salario minimo tarandoli sulla base del costo della vita, così come aumenteremo gli stipendi nel settore pubblico». \n', 'La questione degli oligarchi\n', 'Il presidente Putin ha poi affrontato il tema delle sanzioni occidentali contro gli oligarchi russi, sostenendo che i Paesi occidentali, con tali misure punitive, «stanno cercando di scommettere su una cosiddetta quinta colonna, sui traditori della nazione, su chi guadagna in Russia, ma vive in Occidente». E il presidente russo ha precisato: «Con il termine “viverci” non intendo solo in senso geografico, ma anche come stile di vita, di mentalità e di coscienza, che è quella degli schiavi». «Non giudico quelli con ville a Miami o in Costa Azzurra, o chi non può cavarsela senza ostriche o foie gras, o con la cosiddetta libertà di genere, perché pensano che questo li collochi in una casta superiore – ha proseguito il presidente russo -. Il problema è che esistono mentalmente altrove, e non qui, con la nostra gente, con la Russia». ']"
326,news-928289,"Dal turismo alla distruzione, ecco il video sull’Ucraina che Zelensky ha mostrato al congresso Usa",https://www.open.online/2022/03/16/ucraina-zelensky-congresso-usa-video,2022-03-16 15:28:00,"['Dal turismo alla distruzione, ecco il video sull’Ucraina che Zelensky ha mostrato al congresso Usa\n', '\n', 'Nel corso del suo discorso ha chiesto espressamente l’intervento degli americani per fermare Putin\n', 'Il presidente ucraino Zelensky ha mostrato nel corso del suo intervento al Congresso Usa anche un video in cui si vedeva la distruzione di questi giorni, da quando il 24 febbraio l’esercito guidato da Putin ha invaso l’Ucraina. 103 sono i bambini uccisi fino ad ora, sempre secondo le stime del presidente ucraino; tantissimi i profughi che hanno dovuto lasciare il Paese: «I sindaci di molte nostre città, attivisti, un giornalista sono tenuti in ostaggio», ha aggiunto. «È chiedere troppo una no-fly zone umanitaria? È chiedere troppo di salvare le persone in modo che la Russia possa smettere di mettere sotto terrore le nostre città?», ha insistito il presidente ucraino al Congresso Usa.\n', 'Foto e video da CNN']"
327,news-927941,No! Questo centro commerciale di Kiev non è nazista,https://www.open.online/2022/03/16/centro-commerciale-kiev-nazista,2022-03-16 14:36:00,"['No! Questo centro commerciale di Kiev non è nazista\n', '\n', 'Nella Gorodok Gallery è apparsa la bandiera del Terzo Reich sulla scalinata, ma si trattava di un attacco hacker\n', 'Negli ultimi giorni ha iniziato a circolare su Facebook un video che mostra una scalinata all’interno di quello che pare essere un centro commerciale su cui appare una svastica su sfondo rosso. Alcuni utenti stanno diffondendo il video accusando il popolo e il governo ucraini di essere nazisti.\n', 'Per chi ha fretta\n', 'Analisi\n', 'Ecco il testo che accompagna il video via Facebook:\n', 'CENTRO COMMERCIALE “GORODOK” A KIEV\n', 'SE SUCCEDESSE IN ITALIA, TUTTI I MEDIA EBREI AVREBBERO CONDANNATO TUTTO IL PERSONALE DEL CENTRO COMMERCIALE, CHIUDENDOLO E COPRENDOLO DI MERDA \n', 'STRANAMENTE INVECE TUTTI I MEDIA E GOVERNI SIONISTI STANNO PROTEGGENDO ED OCCULTANDO LA VERITA’ SUL GOVERNO UCRAINO\n', 'Attraverso una ricerca inversa dell’immagine su Google, scopriamo che il video era già stato ripreso da alcune pubblicazioni israeliane nel 2019, tra cui The Times of Israel, e che quindi non è certamente da attribuirsi alla guerra attuale tra Russia e Ucraina.\n', 'Per chiarire la questione, si può andare sul profilo Facebook ufficiale del centro commerciale, e ricercare la parola “scala” (“сходи” in ucraino) per risalire al post relativo alla vicenda. Nel post si legge che: \n', '«Alle 13:30 di sabato 16 febbraio 2019, sconosciuti aggressori hanno hackerato il sistema di gestione dello schermo mediatico presso il Gorodok Gallery Shopping Center. Di conseguenza, il controllo dell’immagine trasmessa sulle scale a LED è stato ripreso dagli aggressori per alcuni minuti. L’attacco hacker è durato pochi minuti, dopodiché il sistema è stato staccato dall’alimentatore e l’immagine provocatoria sulle scale a LED è scomparsa».\n', 'Conclusioni\n', 'Nel centro commerciale Gorodok Gallery di Kiev nel 2019 la scala led della galleria è stata illuminata in maniera da mostrare una svastica. Alcuni utenti su Facebook hanno usato il video per sostenere che gli ucraini sono nazisti, ma come dimostrato dalla comunicazione ufficiale del centro commerciale l’incidente è stato causato da un attacco hacker e nulla ha a che vedere con l’attuale guerra tra Russia e Ucraina.']"
328,news-928133,Zelensky al congresso Usa: «Attacco all’Ucraina è come il vostro 11 settembre»,https://www.open.online/2022/03/16/ucraina-zelensky-congresso-usa,2022-03-16 14:22:00,"['Zelensky al congresso Usa: «Attacco all’Ucraina è come il vostro 11 settembre»\n', '\n', 'Il presidente ucraino ha aggiunto: «È chiedere troppo una no-fly zone umanitaria? È chiedere troppo di salvare le persone in modo che la Russia possa smettere di mettere sotto terrore le nostre città?»\n', '«Noi non cediamo, non abbiamo mai pensato di gettare la spugna. Il nostro Paese si è trovato nella peggior guerra dalla seconda guerra mondiale. Il nostro è un popolo coraggioso che ricerca la libertà e che da anni resiste all’aggressione russa». Queste le parole del presidente ucraino Volodymyr Zelensky che oggi 16 marzo ha preso la parola, in collegamento video, al Congresso degli Stati Uniti, per riferire della situazione in Ucraina, assediata dai russi di Putin. «La Russia non ha attaccato solo noi ma anche i nostri valori umani di base, con carri armati e aerei. Usano i droni per ucciderci con estrema precisione», ha aggiunto subito dopo. \n', 'Poi l’appello agli Usa: «Abbiamo bisogno di voi, americani. Ricordate l’11 settembre e Pearl Harborl? Quello che accade all’Ucraina oggi è come quello che vi è accaduto allora. Adesso chiediamo una risposta a questo attaccato terroristico. È chiedere troppo una no-fly zone umanitaria? È chiedere troppo di salvare le persone in modo che la Russia possa smettere di mettere sotto terrore le nostre città? Io ora ho un sogno: voglio proteggere il nostro cielo. Ho bisogno, però, del vostro aiuto. Vi chiedo di fare di più, anche con nuovi pacchetti di sanzioni ogni settimana, abbiamo bisogno di nuove restrizioni». \n', 'E infine: «Tutte le società Usa lascino il mercato russo perché lì scorre il nostro sangue. I porti americani chiudano alla merce russa. Sanzionate i politici russi. Sarebbe bello che tutto questo finisca in 24 ore e che il male venga punito. Biden, essere il leader del mondo vuol dire essere leader della pace». Da qui la proposta di creare «un’associazione, un’unione di Paesi che abbia la forza di fermare questi conflitti, se necessario anche con le armi». A chiusura del suo intervento, standing ovation per Zelensky (che ha mostrato anche un video dell’Ucraina sotto le bombe).\n', 'Foto in copertina da RAINEWS24']"
329,news-911615,Il video dei militari ucraini che con le bandiere vanno incontro ai militari russi è del 2014,https://www.open.online/2022/03/16/video-militari-ucraini-russi-bandiere-2014,2022-03-16 14:11:00,"['Il video dei militari ucraini che con le bandiere vanno incontro ai militari russi è del 2014\n', '\n', 'Sono diversi i contenuti diffusi durante l’invasione russa in Ucraina che vengono proposti senza il loro reale contesto, soprattutto temporale\n', 'Ha totalizzato 2,4 milioni di visualizzazioni e 88k likes un video condiviso su TikTok dal titolo “Russian and Ukrainian soldiers face-to-face“. Nella clip si vedono alcuni militari marciare brandendo due bandiere, una dell’Ucraina e un’altra rossa con la falce e il martello. Si dirigono verso alcuni soldati che puntano le loro armi contro di loro. La descrizione che accompagna il video lascia intendere che sia un faccia a faccia tra soldati ucraini e russi. \n', 'Per chi ha fretta:\n', 'Analisi\n', 'Il post è stato ripreso anche su Facebook, dove lo troviamo accompagnato dalla descrizione: «Soldati Ucraini con le due bandiere, Russa ed Ucraina, vanno incontro ai Russi!!»\n', 'La scena che il video riprende è effettivamente quella di uno scontro tra russi e ucraini, ma non fa riferimento al conflitto scoppiato negli ultimi giorni. Basta fare una ricerca sul web per scoprire che lo stesso video è stato pubblicato nel 2014, come testimonia questo articolo di Fanpage.it dal titolo «Crimea: primi spari di avvertimento dei soldati russi contro i militari ucraini»\n', 'La scena è estrapolata da un tentativo di avvicinamento da parte di un gruppo di soldati ucraini allo schieramento russo, avvenuto in Crimea esattamente otto anni fa. Le truppe di Mosca avevano sparato alcuni colpi di avvertimento in aria, minacciando di aprire il fuoco contro gli ucraini per bloccare la loro avanzata. La tensione, allora, si era sciolta senza degenerare, con l’assenso dei soldati di Kiev.\n', 'Conclusioni']"
330,news-928121,"Mosca, parla la giornalista no war Ovsyannikova: «Ho paura per i miei figli»",https://www.open.online/2022/03/16/mosca-intervista-reuters-ovsyannikova,2022-03-16 13:33:00,"['Mosca, parla la giornalista no war Ovsyannikova: «Ho paura per i miei figli»\n', '\n', 'La giornalista parlando con Reuters ha specificato che in ogni caso non intende lasciare la Russia\n', 'Ha paura per la sicurezza sua e quella dei suoi figli, la giornalista Marina Oysyannikova che ieri, 15 marzo, ha subito un processo e la multa di 200 euro per aver fatto irruzione, durante la diretta, nello studio dell’emittente russa Channel One, con un cartello contro l’invasione dell’Ucraina. La giornalista ha concesso un’intervista alla Reuters raccontando di essere stata detenuta a lungo, per 14 ore, per poi essere sanzionato. Ha specificato che non intende lasciare la Russia ma che si sente spaventata per le eventuali conseguenze su se stessa o sui suoi figli. Oysyannikova ha specificato anche di temere accuse più gravi, anche sul piano penale, dopo la multa decisa ieri. ']"
331,news-928075,"Ucraina, missili russi su una scuola di Mariupol: le immagini dell’edificio distrutto – Il video",https://www.open.online/2022/03/16/ucraina-mariupol-scuola-distrutta-video,2022-03-16 13:01:00,"['Ucraina, missili russi su una scuola di Mariupol: le immagini dell’edificio distrutto – Il video\n', '\n', 'Da giorni la città è sotto assedio: nella notte è stata attaccata anche dal mare\n', 'La testata Nexta TV pubblica sui social un video con le immagini di una scuola distrutta a Mariupol. «Ecco come appare una scuola a Mariupol dopo un attacco missilistico russo», si legge nel tweet. Da giorni Mariupol è sotto assedio e nella notte è arrivata la notizia che la città è stata attaccata anche dal mare. Gli attacchi delle navi da guerra vanno ad aggiungersi ai raid aerei, ha spiegato Petro Andryushchenko, consigliere del sindaco della cittadina ucraina. «I primi missili sono stati lanciati da una nave vicino a Bilosaraiska Kosa, verso la città». L’ospedale regionale di Mariupol è sempre occupato dalle forze russe che tengono in ostaggio medici e personale e che da lì, oggi, avrebbero anche cominciato a sparare. \n', 'In copertina Twitter | Mezzi militari a Mariupol Video Nexta TV']"
332,news-927865,L’attacco del drone russo che distrugge i blindati ucraini – Il video,https://www.open.online/2022/03/16/ucraina-attacco-drone-russo-video,2022-03-16 10:08:00,"['L’attacco del drone russo che distrugge i blindati ucraini – Il video\n', '\n', 'Il complesso senza pilota ha distrutto un’unita composta da carri armati e veicoli militari\n', 'Il ministero della Difesa ha pubblicato alcuni filmati della distruzione di veicoli blindati e attrezzature militari automobilistiche delle forze armate ucraine da parte del complesso di attacco senza pilota “Pacer”. L’agenzia di stampa Tass scrive che il complesso senza pilota ha distrutto un’unità di carri armati, veicoli corazzati e automobili in dotazione alle forze armate ucraine. \n', ' ']"
333,news-927749,Le immagini della distruzione di Kharkiv dopo i bombardamenti russi – Il video,https://www.open.online/2022/03/16/guerra-in-ucraina-distruzione-kharkiv-video,2022-03-16 08:16:00,"['Le immagini della distruzione di Kharkiv dopo i bombardamenti russi – Il video\n', '\n', 'I servizi di sicurezza locali denunciano: almeno 500 civili uccisi dall’inizio della guerra \n', 'Kharkiv, la seconda città più grande dell’Ucraina nell’Est del Paese, ha subito nella notte un nuovo attacco delle Forze russe, con i servizi di emergenza locali che denunciano almeno 500 civili uccisi in città dall’inizio della guerra. I servizi di emergenza ucraini hanno spiegato che «a causa di un attacco di artiglieria contro palazzi a più piani nel distretto di Nemyshlyansky a Kharkiv, sono stati distrutti diversi appartamenti in due edifici residenziali». I soccorritori sono riusciti a salvare la vita a quattro persone estratte vive dalle macerie, mentre per altre due non c’è stato nulla da fare. Verso le 3 di questa mattina è stata anche attaccata una scuola. Intanto, secondo i servizi di emergenza della regione di Kharkiv, sono almeno 500 i civili uccisi in città da quando Mosca ha invaso l’Ucraina lo scorso 24 febbraio. I numeri non sono stati verificati in modo indipendente e la Russia continua a negare di prendere di mira obiettivi civili. ']"
334,news-927731,I senatori ex M5s chiedono di fermare il boicottaggio degli atleti russi ma scambiano la Corea del Nord con quella del Sud,https://www.open.online/2022/03/16/senato-ex-m5s-boicottaggio-russia-gaffe,2022-03-16 07:14:00,"['I senatori ex M5s chiedono di fermare il boicottaggio degli atleti russi ma scambiano la Corea del Nord con quella del Sud\n', '\n', 'L’atto di sindacato ispettivo di Morra, Lannutti, Lezzi e altri: la richiesta di fermare le armi all’Ucraina e la gaffe \n', 'Un atto di sindacato ispettivo dei senatori Lannutti, Morra, Lezzi, Giannuzzi, Angrisani, Crucioli, Granato, Moronese, Abate, Mantero e Botto, tutti ex MoVimento 5 Stelle, chiede al governo italiano di fermare l’invio di armi all’Ucraina e di impegnarsi per cancellare la penalizzazione dello sport russo, escluso dalle competizioni internazionali. Ma nel testo porta come esempio della Corea del Nord, confondendo il luogo in cui si svolsero le Olimpiadi invernali del 2018. A notarlo su Twitter è stato il giornalista del Foglio Luciano Capone. Nel testo si chiede di sapere: «se il Governo non ritenga di dover recedere dalla fornitura di armi all’Ucraina, adoperandosi per soluzioni diplomatiche e per il rafforzamento del dialogo che porti alla de-escalation del conflitto, auspicato in primis da papa Francesco; se non ritenga urgente contribuire al rafforzamento del dialogo tra le parti, diretto alla cessazione della guerra, più che a decisioni atte ad inasprire le ostilità; se non ritenga giusto separare lo sport e la cultura dalla politica, facendo sì che le azioni politiche non si trasformino in una persecuzione ideologica; se non ritenga necessario far cessare lo stato di emergenza, ingiustificato sia dal punto di vista pandemico sia da quello bellico, per poter finalmente far riprendere un Paese allo stremo; se non ritenga giusto lavorare per rispettare gli accordi internazionali presi oltre 30 anni or sono, che garantivano la sicurezza della Russia attraverso il non allargamento della NATO nell’Europa dell’est».\n', 'Poi, la gaffe: «Perfino la norma consolidata (anche se non scritta) che separa rigidamente la politica dallo sport è stata calpestata, portando alla decisione di escludere le squadre russe di club e nazionali, e singoli atleti, da tutte le competizioni internazionali. Tanto per mostrare l’assurdità di questa decisione, il boicottaggio sportivo non accadde nemmeno quando l’Italia andò a giocare la finale di coppa Davis nel Cile di Pinochet fresco di golpe; l’intero consesso sportivo mondiale partecipò nel 2018 alle olimpiadi di Pyongyang, proprio nel periodo in cui la Corea del Nord era stata accusata da tutti gli organismi internazionali di violare i diritti umani e di voler scatenare una guerra globale grazie agli esperimenti nucleari che stava conducendo; le squadre e gli sportivi statunitensi e britannici non vennero esclusi da nessuna competizione dopo che quei due Paesi invasero illegalmente l’Iraq nel 2003; e più in generale una decisione del genere non è stata mai presa da nessuna federazione sportiva internazionale». Ma quelle Olimpiadi si svolsero invece a PieongChang, nella Corea del Sud. ']"
335,news-927723,"La storia di Sasha, 9 anni, che ha perso un braccio mentre scappava: «Perché i russi mi hanno sparato?»",https://www.open.online/2022/03/16/guerra-russia-ucraina-storia-sasha,2022-03-16 06:45:00,"['La storia di Sasha, 9 anni, che ha perso un braccio mentre scappava: «Perché i russi mi hanno sparato?»\n', '\n', 'L’auto della sua famiglia è stata colpita da proiettili. Lei ha perso conoscenza per due giorni prima di finire ricoverata grazie a una barella improvvisata trasportata da volontari che sventolavano una bandiera bianca\n', 'Sasha, 9 anni, ha perso un braccio mentre scappava da Irpin. I chirurghi dell’ospedale che si trova a Hostomel, sobborgo di Kiev, hanno dovuto operarla d’urgenza per salvarle la vita. L’auto della sua famiglia è stata colpita da proiettili. Lei ha perso conoscenza per due giorni prima di finire ricoverata grazie a una barella improvvisata trasportata da volontari che sventolavano una bandiera bianca. Il padre è morto nella sparatoria mentre lei, con la madre e la sorella, si era rifugiata in una cantina. Il Daily Mail ha riportato alcune delle sue parole dopo il risveglio in ospedale: «Non so perché i russi mi abbiano sparato, spero sia stato un incidente e che non intendessero farmi del male». E ancora: «Sono corsa dietro mia sorella. Mia madre è caduta, ma si è riparata dagli spari. Poi ho perso conoscenza». Il dottor Gennadiy Druzenko, del First Volunteer Mobile Hospital, ha spiegato al quotidiano che Sasha è una dei tanti bambini feriti: «Il suo braccio stava andando in cancrena, per questo ho dovuto operarla». ']"
336,news-927715,Il drone che mostra l’esecuzione di un civile ucraino da parte dei soldati russi a Kiev – Il video,https://www.open.online/2022/03/16/guerra-ucraina-drone-soldati-russi-video,2022-03-16 06:13:00,"['Il drone che mostra l’esecuzione di un civile ucraino da parte dei soldati russi a Kiev – Il video\n', '\n', 'L’uomo cerca di scappare da Kiev in auto, ma viene ucciso a colpi di arma da fuoco\n', 'Il canale televisivo tedesco ZDF ha pubblicato un video che sembra mostrare soldati russi che sparano a un civile che ha alzato le mani. L’uomo cerca di scappare da Kiev in auto, ma viene ucciso a colpi di arma da fuoco. Nell’articolo sul sito della tv tedesca si spiega che il filmato è stato girato da un drone ed è stato ottenuto in forma anonima e che si tratta di due clip distinte lunghe rispettivamente due e quattro minuti. Quello che si mostra, e che risale al primo pomeriggio del 7 marzo 2022, è girato da un drone di sorveglianza ucraino che si trova sull’autostrada E40, a pochi chilometri da Kiev. I russi hanno preso il controllo di quella periferia e il drone riprende un carro armato russo a pochi metri da una stazione di servizio. Ha i tipici segni identificativi bianchi delle forze russe in Ucraina. Davanti al tank c’è un’automobile di colore blu, apparentemente danneggiata da proiettili. Nel bosco si intravedono soldati armati di fucili. Alle 14 e 16, secondo l’orario fornito dalla telecamera, un’auto di colore grigio argento rallenta e si ferma. Una persona scende dall’auto con le mani alzate e viene colpita dai proiettili, cadendo dietro la vettura. Poi i soldati russi si avvicinano all’uomo ']"
337,news-927703,«Se non lo fermiamo Putin scatenerà nuove guerre in Europa. I primi saranno i paesi baltici e la Polonia»,https://www.open.online/2022/03/16/khodorkovsky-putin-guerre-europa,2022-03-16 05:55:00,"['«Se non lo fermiamo Putin scatenerà nuove guerre in Europa. I primi saranno i paesi baltici e la Polonia»\n', '\n', 'L’ex oligarca Mikhail Khodorkovsky sullo Zar: «Ha la mentalità di un esponente della criminalità organizzata. È ciò che i leader occidentali non hanno mai capito»\n', 'L’ex oligarca Mikhail Khodorkovsky era riuscito ad accumulare 15 miliardi di dollari con la Yukos. Putin lo ha lasciato per dieci anni in carcere con l’accusa di aver cercato di organizzare un’opposizione nei suoi confronti. Oggi vive a Londra e in un’intervista rilasciata al Corriere della Sera spiega che lo Zar ragiona come un criminale e può essere fermato solo con la forza: «Ha la mentalità di un esponente della criminalità organizzata. È ciò che i leader occidentali non hanno mai capito, non capiscono adesso e, mi spiace, temo non capiranno mai». Per Khodorkovsky ci sono due scenari per la guerra in Ucraina: «Nel primo da parte occidentale si impone una no-fly zone e l’Ucraina resiste. Allora Putin perderà il potere, probabilmente entro due anni». Mentre la paura di un’escalation nucleare, secondo lui, è sbagliata: «Mica è suicida. Non schiaccerà il bottone se capisce che ci sarà una risposta equivalente». \n', 'Il secondo scenario invece prevede la conquista dell’Ucraina: «Poi ci sarà una guerriglia di resistenza. Il risultato sarà che la situazione economica della Russia si degraderà sempre di più. Dall’Ucraina arriveranno sempre più bare di soldati russi e il morale della popolazione in Russia peggiorerà». Ma questo non lo fermerà: «La Moldova verrà inghiottita già durante questa campagna. Dopo la conquista dell’Ucraina aspetterà qualche tempo che il morale nella popolazione russa si risollevi un po’, in modo da riorganizzare l’esercito, poi si lancerà in una nuova aggressione». Secondo Khodorkovsky «ci sono tre casi del genere nella sua storia. Nel 2008, nel 2014 e ora. Dopo lui ha scatenato sempre nuove guerre e stavolta farà la quarta, contro i Paesi baltici o la Polonia». ']"
338,news-927693,Zelensky invita tutti a Kiev: «Chi si schiera con noi avrà la gratitudine del mondo intero» – Il video,https://www.open.online/2022/03/16/guerra-ucraina-zelensky-invita-kiev-video,2022-03-16 04:31:00,"['Zelensky invita tutti a Kiev: «Chi si schiera con noi avrà la gratitudine del mondo intero» – Il video\n', '\n', 'L’invito arriva dopo che i premier della Polonia, della Repubblica Ceca e della Slovenia sono arrivati ieri nella Capitale.\n', 'In un nuovo video pubblicato su Facebook il presidente dell’Ucraina Volodymyr Zelensky invita tutti gli amici del paese a visitare Kiev. L’invito arriva dopo che i premier della Polonia, della Repubblica Ceca e della Slovenia sono arrivati ieri nella Capitale. «Può essere pericoloso da queste parti perché il nostro cielo non è ancora chiuso ai missili e agli aerei russi, mentre la decisione di rafforzare il nostro arsenale aereo non è ancora stata presa. Ma oggi gli occhi del mondo sono puntati su di noi. Tutti quelli che si schierano con noi riceveranno gratitudine. Non solo la nostra, ma anche quella delle altre nazioni del mondo». ']"
339,news-927431,"Ucraina, i premier di Polonia, Repubblica Ceca e Slovenia arrivano a Kiev: «Qui si fa la storia» – Il video",https://www.open.online/2022/03/15/ucraina-premier-polonia-repubblica-ceca-slovenia-kiev,2022-03-15 23:19:00,"['Ucraina, i premier di Polonia, Repubblica Ceca e Slovenia arrivano a Kiev: «Qui si fa la storia» – Il video\n', '\n', 'I tre leader hanno incontrato Zelensky. Lo scopo della visita è stato quello di «confermare il sostegno dell’Ue all’Ucraina e presentare un pacchetto di sostegni al Paese»\n', 'I premier della Polonia, Mateusz Morawiecki, della Repubblica Ceca Petr Fiala e della Slovenia Janez Jansa sono arrivati a Kiev oggi 15 marzo per incontrare il presidente ucraino Volodymyr Zelensky e il primo ministro Denys Chmygal. Con loro anche il vice primo ministro polacco Jaroslaw Kaczyński. «La vostra visita a Kiev in questo momento difficile è una forte prova di sostegno. Lo apprezziamo molto», ha detto il presidente ucraino che, tra l’altro, nelle ultime ore è stato in collegamento con il parlamento canadese («Le sanzioni non hanno fermato la guerra», ha detto). I tre premier sono arrivati in Ucraina come «rappresentanti del Consiglio europeo»: «Lo scopo della visita è confermare l’inequivocabile sostegno dell’intera Unione europea alla sovranità e all’indipendenza dell’Ucraina e presentare un ampio pacchetto di sostegno allo Stato e alla società ucraini», si legge in una nota del governo polacco. \n', '«È qui, nella Kiev dilaniata dalla guerra, che si fa la storia. È qui che la libertà combatte contro il mondo della tirannia. È qui che il futuro di tutti noi è in bilico. L’Ue sostiene l’Ucraina, che può contare sull’aiuto dei suoi amici: oggi abbiamo portato questo messaggio a Kiev», ha scritto su Twitter il premier polacco Mateusz Morawiecki. Che poi ha aggiunto: «L’Ue deve concedere all’Ucraina lo status di candidato al più presto». I Paesi che ce l’hanno attualmente sono Turchia, Macedonia del Nord, Montenegro, Serbia e Albania. La Polonia ha poi chiesto una «missione di pace» della Nato per aiutare l’Ucraina.\n', 'Il ministro degli Esteri ucraino Dmytro Kuleba, invece, ha fatto sapere che in Ucraina è arrivato anche Gabrielius Landsbergis, ministro degli Affari esteri della Lituania: «Ho accolto favorevolmente il mio amico lituano, primo ministro degli Affari esteri a visitare l’Ucraina dall’inizio dell’invasione. Il sostegno della Lituania è ferreo, bilateralmente e all’interno dell’Ue e della Nato. Lavoriamo per accelerare l’adesione dell’Ucraina all’Ue. La Russia deve essere assicurata alla giustizia per i suoi crimini».\n', 'Foto in copertina: TWITTER/Mateusz Morawiecki | Video da NEXTA']"
340,news-926379,Zelensky si arrende: «Non entreremo nella Nato». Domani nuovo round di colloqui tra Kiev e Mosca. Putin vieta a Biden l’ingresso in Russia,https://www.open.online/2022/03/15/guerra-ucraina-15-marzo,2022-03-15 21:08:00,"['Zelensky si arrende: «Non entreremo nella Nato». Domani nuovo round di colloqui tra Kiev e Mosca. Putin vieta a Biden l’ingresso in Russia\n', '\n', 'Giornata di negoziati: «C’è spazio per un compromesso». Esplosioni nella capitale, distrutto l’aeroporto di Dnipro. I premier di Polonia, Repubblica Ceca e Slovenia incontrano il presidente ucraino\n', 'Sono ripresi oggi, martedì 15 marzo, i colloqui in videoconferenza tra Russia e Ucraina. I negoziati di lunedì si sono conclusi senza registrare nuovi progressi. Mentre Ue, Usa e Regno Unito impongono nuove sanzioni contro Mosca, i media ucraini riferiscono di potenti esplosioni a Kiev. Nella capitale scatta questa sera il coprifuoco. Sirene dei raid aerei giornalieri suonano in alcune città.\n', '\n', 'Il tuo browser non supporta il tag iframe\n', 'Video da Agenzia Vista/Alexander Jakhnagiev | Zelensky: «Dobbiamo ammettere che l’Ucraina non entrerà nella Nato» \n', '21.00 – Kiev: «C’è spazio per un compromesso». Domani nuovo round di colloqui\n', '«Continueremo domani» i colloqui con la Russia. «È un processo negoziale molto difficile e scivoloso. Ci sono contraddizioni fondamentali. Ma c’è\xa0sicuramente spazio per un compromesso». Lo ha scritto su Twitter Mykhailo Podolyak, consigliere del presidente ucraino Volodomyr Zelensky e negoziatore di Kiev. «Durante la pausa – ha proseguito – si continuerà\xa0il lavoro in sottogruppi». \n', '20.30 – Incontro Draghi-Sullivan: «Si è parlato di Cina e di nuove misure contro la Russia»\n', 'Il consigliere alla Sicurezza nazionale statunitense Jack Sullivan ha incontrato il premier Mario Draghi e il consigliere diplomatico Luigi Mattiolo per discutere delle «misure per imporre costi alla Russia per la sua guerra in Ucraina e dell’assistenza umanitaria a coloro che fuggono dal conflitto». Durante l’incontro, secondo quanto riportato in un comunicato ufficiale della Casa Bianca, si è discusso anche della Cina, e più specificamente degli «approcci transatlantici alla Repubblica popolare cinese». Il premier Draghi, in una nota ufficiale, ha ribadito la «ferma condanna per l’aggressione ingiustificata da parte della Russia», sostenendo la necessità di «continuare a perseguire una risposta unitaria nei confronti di Mosca». \n', '18.50 – Il ministro degli Esteri turco andrà a Mosca e Kiev per mediare\n', '«Il ministro degli Esteri turco, Mevlut Cavusoglu, volerà in Russia e Ucraina questa settimana\xa0mentre Ankara tenterà di facilitare i colloqui di cessate il fuoco tra le due\xa0parti in guerra», ha affermato martedì il presidente turco Erdogan. Cavusoglu «domani terrà colloqui a Mosca, mentre giovedì si recherà in Ucraina», ha annunciato il presidente turco.\xa0\n', '18.35 – I russi prendono il controllo di Berdiansk, città portuale sul mar d’Azov\n', 'Le forze russe hanno preso il controllo di Berdiansk, città portuale di oltre 100mila abitanti sul Mar d’Azov, a circa 80 km a Ovest di Mariupol. Lo riporta l’agenzia russa Tass.\n', '18.05 – Consiglio straordinario Nato il 24 marzo sulla Russia\xa0\n', 'Jens Stoltenberg, segretario generale della Nato, dopo aver annunciato la convocazione del vertice straordinario dell’Alleanza Atlantica, in un tweet ha commentato: «Affronteremo l’invasione dell’Ucraina da parte della Russia, ribadendo il nostro forte sostegno all’Ucraina e l’ulteriore rafforzamento della deterrenza e della difesa della Nato. In questo momento critico, il Nord America e l’Europa devono continuare a essere unite».\n', '17.50 – Zelensky: «I negoziati sono andati abbastanza bene, proseguono domani»\n', '«La nostra delegazione lavora per la pace, negoziando con la parte russa. Per ora va abbastanza bene, mi è stato detto. Ma vedremo, i colloqui\xa0continueranno domani». Lo ha detto il presidente Zelensky. Al contempo, il presidente ucraino ha riferito che «la conversazione con il primo ministro israeliano Naftali Bennett è stata importante, come parte dello sforzo di negoziazione per porre fine a questa guerra con una pace giusta». \n', '17.40 – Joe Biden parteciperà al prossimo Consiglio Ue e al vertice straordinario della Nato\n', 'Il presidente degli Stati Uniti, Joe Biden, parteciperà a Bruxelles il 24 marzo al vertice straordinario della Nato e al Consiglio Europeo.\xa0Il viaggio di Joe Biden in Europa, dove parteciperà al vertice della Nato, è\xa0per «riaffermare l’impegno ferreo» degli Stati Uniti nei confronti\xa0degli alleati. Lo afferma la portavoce della Casa Bianca, Jen\xa0Psaki.\xa0\n', '17.32 – La Russia si ritira dal Consiglio d’Europa\n', '«La segretaria generale del Consiglio d’Europa ha ricevuto la notifica formale che la Russia si ritira dall’organizzazione, e anche informazioni sull’intenzione di Mosca di denunciare la Convenzione europea dei diritti umani». Lo ha affermato il portavoce Daniel Holtgen. La Russia era già stata sospesa nell’immediato post invasione dell’Ucraina. Nella nota ufficiale si legge: «Gli stati della NATO e dell’Unione Europea, abusando della loro maggioranza nel Consiglio d’Europa (CE), stanno costantemente trasformando questa organizzazione in uno strumento di politica antirussa, rifiutando un dialogo equo e tutti i principi su cui questa struttura paneuropea è stato creato». Il ministero degli Esteri russo ha affermato che il Paese sta lasciando l’organismo per i diritti umani perché le sue istituzioni sono state «sistematicamente utilizzate per fare pressione sulla Russia e interferire nei suoi affari interni».\n', '17.10 – Putin attacca Kiev: «Non è interessata a trovare una soluzione»\n', '«L’Ucraina non è seria nel voler trovare una soluzione mutualmente accettabile». Lo ha dichiarato il presidente russo Vladimir Putin, secondo quanto riporta il Cremlino, citato dall’agenzia Bloomberg, riferendo della conversazione con il presidente del Consiglio Ue, Charles Michel. Secondo il presidente russo\xa0l’Ue ha ignorato «un atto disumano e criminale di Kiev come un attacco missilistico contro una zona residenziale nel centro di Donetsk, utilizzando munizioni a grappolo, che hanno provocato numerose vittime tra i civili»,ha sostenuto Putin. Durante il colloquio il presidente del Consiglio Ue Michel ha chiesto lo stop urgente del conflitto. \n', '16.55 – Mosca vieta l’ingresso in Russia a Trudeau\n', '«Putin deve fermare adesso gli\xa0attacchi sui civili e interrompere questa guerra\xa0ingiustificata». Lo ha detto il premier canadese Justin Trudeau\xa0prima dell’intervento del presidente ucraino Zelensky al parlamento di\xa0Ottawa. Durante l’intervento del presidente ucraino al parlamento di Ottawa, l’agenzia russa Tass ha reso noto che Mosca ha vietato l’ingresso in Russia anche al premier canadese Trudeau, dopo aver vietato l’accesso al Paese anche al presidente statunitense Biden, al segretario di Stato Usa, Antony Blinken e all’ex Segretario di Stato, Hillary Clinton. \n', '16.45 – Russia, il capitano Dzyuba rifiuta la convocazione in nazionale\n', 'Artem Dzyuba, attaccante dello Zenit San Pietroburgo ed ex capitano della nazionale di calcio russa, che\xa0ha chiesto al ct Valery Karpin di non essere convocato\xa0per il ritiro previsto per la fine di marzo.\xa0“«Domenica abbiamo parlato al telefono – ha spiegato Karpin al sito ufficiale della federazione calcistica russa –\xa0ci ha assicurato che vuole davvero giocare in nazionale, ma ora,\xa0a causa della difficile situazione in Ucraina, dove ha molti parenti, si è scusato e ha chiesto per motivi familiari di non essere convocato in questo giro.\xa0Abbiamo concordato che rimarremo in contatto con lui e seguiremo le sue prestazioni con lo Zenit». \n', '16.35 – Uccisi Pierre Zakrzewski, fotoreporter di Fox News e la giornalista ucraina Alexandra Kuvshinova\n', 'È morto Pierre Zakrzewski, fotoreporter di Fox News. A renderlo noto è stata l’emittente statunitense, spiegando che Zakrzewski è\xa0morto ieri\xa0nello stesso incidente nei pressi di Kiev che ha coinvolto il\xa0corrispondente Benjamin Hall, rimasto ferito. In passato, Zakrzewski aveva seguito numerosi conflitti, tra cui quello in Afghanistan e in Siria. Nell’attacco è morta anche la giornalista ucraina Alexandra Kuvshinova. \n', '16.20 – Il parlamento ucraino proroga di un mese la legge marziale\n', 'Il parlamento ucraino ha approvato oggi, 15 marzo, un disegno di legge presentato dal presidente Zelensky per\xa0estendere la legge marziale\xa0nel Paese per 30 giorni a partire dal 26 marzo. \n', '15.45 – Sanzioni Usa contro Lukashenko, Mosca colpisce Biden\n', 'Gli Stati Uniti hanno varato nuove sanzioni contro Mosca e Minsk, secondo quanto comunicato dal Tesoro. Colpiti anche il presidente della Bielorussia, Alexander Lukashenko, e la sua famiglia. Immediata la replica di Mosca, che ha imposto sanzioni sul presidente statunitense Joe Biden, sul segretario di Stato Antony Blinken, così come contro il capo del Pentagono, Lloyd Austin, contro il consigliere per la sicurezza nazionale Usa, Jack Sullivan, e anche contro la ex segretaria di Stato, Hillary Clinton. Mosca ha vietato al presidente statunitense il permesso di entrare in Russia. Lo riferisce il\xa0ministero russo degli Esteri, citato dall’agenzia russa Tass. \n', '15.30 – Nuovo attacco di Anonymous ai siti governativi russi\n', 'Anonymous ha lanciato nuovi attacchi contro i siti governativi russi. A finire offline sono stati il sito Moscow.ru, quelli del Centro analitico per il governo della Federazione Russa, del Ministero dello Sport e dell’Fsb, il Servizio federale per la sicurezza. Quest’ultimo era già stato attaccato nei giorni scorsi. \n', '14.30 – Zelensky: «Non entreremo mai nella Nato»\n', '«L’Ucraina si rende conto che non è nella Nato. Per anni abbiamo sentito parlare di presunte porte aperte, ma abbiamo anche sentito dire che non possiamo entrare nell’Alleanza. Questo è vero e dobbiamo ammetterlo». Lo ha detto il presidente ucraino Zelensky in una riunione online dei leader della\xa0Joint Expeditionary Force di Londra, secondo quanto riferito da\xa0Ria Novosti.\xa0\n', '13.50 – Draghi incontra il consigliere Usa per la sicurezza nazionale\n', 'Si è tenuto oggi un incontro tra il presidente del Consiglio, Mario Draghi, e il consigliere per la sicurezza nazionale degli Stati Uniti, Jake Sullivan. Secondo quanto riferisce Palazzo Chigi, Draghi e Sullivan hanno condiviso «la ferma condanna per l’aggressione ingiustificata da parte della Russia e la necessità di continuare a perseguire una risposta decisa e unitaria nei confronti di Mosca».\n', '13.20 – In Ucraina 15 anni di carcere per chi collabora con la Russia\n', 'Il presidente ucraino Volodymyr Zelensky ha firmato una legge sulla responsabilità penale per chi collabora con Russia La pena prevede fino a 15 anni di reclusione «per la cooperazione con lo Stato aggressore».\n', '12.40 – Lavrov parla di sanzioni, Iran e nucleare e laboratori chimici\n', '«Abbiamo garanzie dagli Stati Uniti che le sanzioni non influiranno sulla cooperazione con l’Iran nel settore nucleare, incluso la centrale di Bushehr», dice il ministro degli Esteri, Sergei Lavrov, secondo quanto riporta l’agenzia Interfax. «Le dichiarazioni che Mosca blocchi il procedimento sull’accordo nucleare dell’Iran è una bugia». Il ministro russo parla anche delle accuse sui laboratori chimici americani. «L’attività dei laboratori biologici americani» in Ucraina rappresenta «una minaccia mortale per un numero enorme di civili», insiste accusando gli Usa di preparare armi chimiche su territorio ucraino. Accusa da giorni rigettata al mittente da parte americana.\n', '12.20 – Riprendono i negoziati\n', 'Secondo David Arakhamia, che fa parte della delegazione ucraina e leader del partito del presidente Zelensky, sono ripresi i negoziati in videoconferenza con i russi. \n', '12.15 – Zelensky all’Europa: «Non ci date abbastanza armi»\n', 'Le armi che gli alleati occidentali forniscono all’Ucraina «in una settimana ci durano per 20 ore», dice il presidente ucraino Volodymyr Zelensky lanciando un nuovo appello soprattutto all’Europa, in video collegamento da Kiev con i leader dei Paesi nordici e baltici della Joint Expeditionary Force riuniti oggi a Londra dal premier britannico Boris Johnson. «Siamo quindi costretti a riutilizzare gli equipaggiamenti sottratti ai russi. Aiutandoci, aiuterete voi stessi», aggiunge Zelensky. «Sapete di quali armamenti abbiamo bisogno, lo sanno tutti».\n', '12.00 – Di Maio: «Trattative in salita, Putin non vuole la pace»\n', 'Il ministro degli Esteri italiano Luigi Di Maio parla di «trattativa in salita, nonostante le aperture del presidente ucraino». Lo fa a conclusione della sua visita in Moldavia. «Zelensky ha fatto un’apertura molto chiara sia sulla Nato, sia sulla questione territoriale del Donbass e della Crimea, ma Putin sta dimostrando di non volere la pace», spiega il titolare della Farnesina.\n', '11.50 – Zelensky parlerà ai deputati della Knesset via zoom\n', 'Il presidente Volodymyr Zelensky la prossima settimana parlerà via zoom ai deputati della Knesset. Il presidente dell’assise Micky Levi, si legge su alcune ricostruzioni media, ha avuto oggi un incontro con l’ambasciatore di Kiev in Israele Yevgen Korniychuk e così è stata concordata l’iniziativa. Zelensky nelle scorse settimane aveva chiesto di intervenire nel plenum della Knesset. Non è stato possibile giacché il Parlamento è in pausa e ci sono lavori in corso nel palazzo a Gerusalemme. L’appuntamento potrà essere seguito in diretta dagli israeliani. \n', '11.40 – La Gran Bretagna impone sanzioni anche contro la vodka russa \n', 'Il Regno Unito annuncia un nuovo pacchetto di sanzioni economiche contro Mosca in risposta all’invasione dell’Ucraina del 24 febbraio scorso. Sanzioni che colpiranno l’import di prodotti russi per un valore stimato nell’ultimo anno a 900 milioni di sterline, ovvero più di 1 miliardo di euro. La decisione coinvolge anche la vodka, cui verrà applicato un dazio aggiuntivo del 35%, nonché i beni di lusso, incluso l’import-export di veicoli costosi, sulla linea di quanto deciso in queste ore pure dall’Unione europea. Per Rishi Sunak, cancelliere dello Scacchiere del governo di Boris Johnson, vuol dire «isolare ulteriormente l’economia russa dal commercio globale». \n', '11.20 – Iss, l’astronauta americano tornerà a casa insieme ai russi\n', 'L’astronauta americano della Nasa Mark Vande Hei tornerà come pianificato a casa dalla Stazione Spaziale Internazionale (Iss) a bordo di una navetta russa Soyuz. L’arrivo è previsto in Kazakhstan il 30 marzo, insieme ai suoi colleghi Pyotr Dubrov e Anton Shkaplerov della Roscosmos, l’agenzia spaziale russa. La conferma è arrivata dalla Nasa in conferenza stampa, con la specifica che nonostante la guerra le operazioni sulla Iss proseguono normalmente. «Nulla è cambiato per noi nelle ultime tre settimane», dice Joel Montalbano, direttore del programma per la Stazione Spaziale al Johnson Space Center di Houston: «Siamo consapevoli di quello che accade intorno a noi, ma continuiamo a fare il nostro lavoro». La Stazione Spaziale è costruita per essere estremamente interdipendente e ha bisogno di entrambe le nazioni per funzionare: la Nasa fornisce il controllo per l’orientamento, l’energia elettrica e le comunicazioni satellitari, dipende dalla Russia la propulsione necessaria a mantenere la Stazione in orbita.\n', '11.13 – Italiani bloccati a Cherson, «Portateci via da qui»\n', '«Stanotte abbiamo dormito. Ieri abbiamo sentito il rumore delle bombe, anche stamattina, ma stanotte per fortuna, siamo riusciti a riposare». Sono le parole di Giovanni Bruno, italiano, marittimo di Pozzallo bloccato dal 24 febbraio assieme a una quarantina di italiani, famiglia inclusa, a Cherson, nel sud dell’Ucraina, nelle mani dell’esercito russo. Lo riporta l’Agi. L’unità di crisi della Farnesina è al lavoro. «Mi hanno contattato ieri per rassicurarmi sul loro impegno. Speriamo si possa trovare una soluzione al piu’ presto, per farci andare via da qui». Ieri «non siamo usciti a cercare cibo e non lo faremo nemmeno oggi. Abbiamo sentito i bombardamenti ed è meglio non uscire, ci sono file lunghissime nei posti dove c’è ancora un po’ di cibo, meglio non rischiare». \n', '11.00 – L’Unicef: Ogni secondo un bambino diventa un rifugiato\n', 'In Ucraina ogni minuto un bambino diventa un rifugiato, dice a Ginevra James Elder, portavoce dell’agenzia Onu per l’infanzia Unicef. Circa 1,4 milioni di bambini sono fuggiti dall’Ucraina da quando l’invasione russa è iniziata il 24 febbraio scorso. «In media, ogni giorno negli ultimi 20 giorni in Ucraina, più di 70.000 bambini sono diventati rifugiati, essenzialmente un bambino diventa rifugiato ogni minuto dall’inizio del conflitto». \n', '10.30 – Bombardato nella notte l’aeroporto di Dnipro\n', 'L’aeroporto di Dnipro, città dell’Ucraina orientale, avrebbe subito una «distruzione massiccia» dopo due bombardamenti russi nella notte, dicono le autorità regionali. «Durante la notte, il nemico ha attaccato l’aeroporto di Dnipro. Due colpi. La pista di decollo e di atterraggio è stata distrutta. Il terminale è danneggiato. Distruzione massiccia», scrive Valentin Reznichenko, governatore della regione omonima su Telegram.\n', '10.30 – Coprifuoco nella capitale\n', 'Kiev imporrà da questa sera un coprifuoco di 36 ore, dice il sindaco della capitale ucraina. \n', '10.29 – Quasi 3 milioni di rifugiati\n', 'Il numero di persone in fuga dall’Ucraina sfiora la soglia dei 3 milioni. Secondo gli ultimi dati dell’Onu, dal 24 febbraio, data dell’aggressione russa, un totale di 2.952.026 rifugiati hanno attraversato il confine ucraino per cercare rifugio all’estero. La stragrande maggioranza delle persone in fuga è giunta in Polonia (quasi 1,8 milioni di profughi), poi in Romania (422.000) e in Moldavia (340.000). \n', '10.27 – Mosca vieta le performance degli artisti contro la guerra\n', 'La Russia vieta i concerti alle star russe che hanno espresso posizioni di condanna contro la guerra in Ucraina. Stessa sorte pure per le star ucraine che hanno condannato il presidente russo Vladimir Putin per lo spargimento di sangue nel loro Paese. A dirlo è l’agenzia di stampa ucraina Unian, che racconta come alcuni artisti abbiano già cominciato a non salire sul palco con simboli ucraini e non fare menzione dell’invasione da parte della Russia il 24 febbraio.\n', 'I nomi ucraini cui fino a questo momento è stata vietata ogni esibizione sono quelli di: Ivan Dorn, Max Barsky, Nadia Dorofeeva, Potap e Nastya Kamensky, Svetlana Loboda, Vera Brezhnev, Monatik, Alekseev Okean Elzy, Uno in Canoa e Nervi. Per i russi: Maxim Galkin, Valery Meladze, Boris Grebenshchikov, i rapper NoizeMS e Oxxxymiron, il gruppo Casta, Anacondaz, Bloodshed, Film, 2Mashi.\n', '10.20 – Interrotto l’approvvigionamento di gas attraverso Yamal-Europa\n', 'L’approvvigionamento di gas russo verso l’Europa attraverso il gasdotto Yamal-Europa è stato interrotto, dice la Reuters in base al monitoraggio dei dati al confine tra Polonia e Germania. I flussi de gas russo in Europa da altri gasdotti – compreso il Nord Stream 1 attraverso il Mar Baltico – restano stabili. \n', '10.13 – Indagini su un attacco informatico\n', 'Le agenzie di intelligence occidentali hanno fatto partire un indagine su un attacco informatico realizzato da hacker non identificati che ha interrotto l’accesso a Internet via satellite a banda larga in Ucraina in coincidenza dell’invasione della Russia. La Nsa, l’Agenzia per la sicurezza nazionale Usa, l’organizzazione per la sicurezza informatica del governo francese Anssi e l’intelligence ucraina stanno valutando se il sabotaggio del servizio del provider di Internet satellitare sia stato opera di hacker sostenuti dallo stato russo che hanno preparato il campo di battaglia tentando di interrompere le comunicazioni. \n', '9.57 – La Cina contro le sanzioni\n', 'La Cina «si è sempre opposta all’uso delle sanzioni per risolvere i problemi, per non parlare delle sanzioni unilaterali che non hanno fondamento nel diritto internazionale, che danneggeranno il sostentamento delle persone in tutti i Paesi». A dirlo è il ministro degli Esteri Wang Yi in un colloquio telefonico con la controparte spagnola Jose Manuel Albares. La posizione di Wang è stata diffusa in seguito all’incontro di 7 ore a Roma tra il consigliere per la Sicurezza nazionale statunitense Jake Sullivan e il capo della diplomazia del Partito comunista Yang Jiechiche, che, a dire dell’agenzia Xinhua, ha ripetuto che la Cina è «impegnata a promuovere i colloqui di pace», con l’invito alla «massima moderazione» e a «proteggere i civili» nella crisi in Ucraina. E la comunità internazionale dovrebbe sostenere i «colloqui per ottenere risultati sostanziali il prima possibile». Gli Stati Uniti si augurano che Pechino possa utilizzare la sua influenza per portare il presidente russo Vladimir Putin a una svolta moderata. Pechino non appoggia le sanzioni occidentali, mentre gli Usa stanno cercando di fare pressioni sulla Cina, ovvero la seconda economia del pianeta, perché non accorra in aiuto della Russia per salvarla dal default. O ancor più che non invii armi a Mosca. \n', '9.53 – Ucraina: incontro Sullivan-Draghi\n', 'A quanto si apprende, il consigliere per la sicurezza nazionale americano Jake Sullivan, dopo l’incontro con il consigliere diplomatico di Palazzo Chigi Luigi Mattiolo, ha avuto un breve colloquio con il presidente del Consiglio italiano Mario Draghi. \n', '9.53 – Il Regno Unito indaga sull’uccisione di tre ex ufficiali britannici\n', 'Sulla notizia dell’uccisione di tre ex ufficiali delle forze speciali britanniche nel bombardamento russo che domenica ha colpito la base di Yavoriv, a poca distanza dal confine con la Polonia (attacco che ha visto un bilancio di almeno 35 vittime), sta ora indagando il ministero degli Esteri britannico. Secondo i media UK, il Foreign Office sta contattando le autorità ucraine e i partner internazionali per cercare di raccogliere informazioni su quanto accaduto. Il Daily Mirror riporta che i tre ex militari uccisi nell’attacco missilistico non facevano parte dei combattenti stranieri che si stavano addestrando nella base.\n', '9.38 – Quarto pacchetto di sanzioni europee\n', 'Nuove sanzioni nei confronti della Russia: il Consiglio Ue ha adottato oggi il quarto pacchetto di provvedimenti contro Mosca. Nello specifico saranno vietate tutte le transazioni con alcune imprese statali russe, verranno attivate restrizioni all’export di beni e tecnologie per l’industria della difesa, per la sicurezza e per l’industria energetica. E viene bloccata anche l’esportazione di beni di lusso. Viene inoltre confermata l’ipotesi di attivare il processo che porterà a sospendere la Russia come ‘nazione favorita’ nell’organizzazione mondiale del commercio. Il bando all’importazione di acciaio, si legge nella nota, vale 3,3 miliardi di ricavi persi per la Russia, e quello sui rating porterà Mosca a perdere ulteriore accesso ai mercati finanziari europei.\n', '9.28 – Quattro morti nei bombardamenti a Lugansk\n', 'Almeno 4 persone sono rimaste uccise durante i bombardamenti russi nella città ucraina di Rubezhnoye, nella regione del Lugansk, che hanno colpito e distrutto un collegio per non vedenti, un ospedale cittadino, tre scuole e altre strutture militari. Lo riferisce il Kiev Indipendent citando Serhiy Haidai, capo dell’amministrazione militare regionale del Lugansk su Telegram.\n', '9.00 – Kiev: abbiamo ucciso 13500 russi\n', 'Sarebbero arrivate a oltre 13500 le perdite fra le fila russe dal giorno dell’attacco di Mosca all’Ucraina, lo scorso 24 febbraio. Lo sostiene il bollettino quotidiano dello Stato Maggiore delle Forze Armate ucraine, che riporta cifre che non è possibile verificare in modo indipendente.\n', '8.53 – I premier di Polonia, Cechìa e Slovenia a Kiev\n', 'Una nota del governo polacco dice che i premier di Polonia, Repubblica Ceca e Slovenia, si recheranno oggi a Kiev per incontrare il presidente ucraino, Volodymyr Zelensky. Mateusz Morawiecki, Petr Fiala e Janez Jansa «andranno oggi a Kiev come rappresentanti del Consiglio europeo, per incontrare il presidente ucraino Volodymyr Zelensky e il primo ministro Denys Chmygal», si legge nella nota. «Lo scopo della visita è confermare l’inequivocabile sostegno dell’intera Unione Europea alla sovranità e all’indipendenza dell’Ucraina e presentare un ampio pacchetto di sostegno allo Stato e alla società ucraini», si legge nella nota.\n', '8.40 – Mosca: abbiamo preso Cherson\n', 'Le forze armate russe\n', 'hanno preso il controllo dell’intero territorio della regione di\n', 'Cherson, nell’Ucraina meridionale. Lo riferisce il portavoce del\n', 'ministero della Difesa russo, Igor Konashenkov, citato dalle agenzie\n', 'russe. «Le forze armate russe hanno preso il pieno controllo\n', 'dell’intero territorio della regione di Cherson», ha affermato.\n', '8.30 – Spari sui civili a Hostomel\n', 'Le forze russe hanno\n', 'aperto il fuoco contro i civili in fuga a Hostomel. Lo riferisce la\n', 'polizia nazionale ucraina, citata dal Kiev Independent, che riferisce\n', 'di una donna uccisa e due uomini rimasti feriti a seguito\n', 'dell’attacco. I militari russi avrebbero sparato contro quattro\n', 'autobus di sfollati che cercavano di lasciare la città, dopo che già\n', 'altri dieci li avevano preceduti senza essere attaccati.\n', '7.50 – Danneggiata la metropolitana di Kiev\n', ' Nelle esplosioni che hanno colpito Kiev in mattinata sono stati stata danneggiati anche la facciata e gli uffici di una stazione centrale della metropolitana della capitale\xa0ucraina, la stazione di Lukyanivska. Lo riporta la Bbc citando la società che gestisce il servizio, che su Twitter pubblica le immagini della stazione danneggiata, che è stata chiusa.\xa0A Kiev ci sono vittime negli edifici residenziali colpiti questa mattina presto dall’artiglieria russa, secondo quanto comunica in un messaggio sui social Vitaly Klitschko, sindaco della capitale, aggiungendo che sono stati colpiti 2 grattacieli nel distretto di Sviatoshynskyi e uno a Podilskyi. Colpita anche «una casa privata. Sul campo stanno operando soccorritori e medici», conclude Klitschko. \n', '7,15 – Corridoi umanitari \n', 'Per la giornata di oggi\n', 'sono previsti corridoi di evacuazione da quattro città nella regione\n', 'nord orientale di Sumy. Lo fanno sapere le autorità cittadine,\n', 'secondo quanto riporta la Bbc. In un messaggio su Telegram il capo\n', 'dell’amministrazione regionale di Sumy Dmytro Zhyvytsky ha detto che\n', 'i percorsi di evacuazione dalle città di Sumy, Konotop, Trostianets\n', 'e Lebedyn verranno attivati tra le 9 e le 21 ora locale (tra le 8 e\n', 'le 20 in Italia). Sumy, vicina al confine russo, è stata in questi\n', 'giorni sotto pesanti bombardamenti e i cittadini sono rimasti senza\n', 'acqua.\n', '\n', '6.30 – Le esplosioni a Kiev\n', 'Le esplosioni – secondo quanto si vede in alcuni video pubblicati sui social dalle Forze armate ucraine – hanno interessato un palazzo residenziale di 10 piani a Kiev. Numerosi gli appartamenti in fiamme. L’edificio è stato gravemente danneggiato. Molti detriti – in particolare vetri e serramenti divelti – si sono accumulati nel cortile davanti al palazzo. \n', '4.40 – Missili su Kiev nella notte\n', 'Alcune esplosioni sono avvenute poco dopo le 5 (ora locale) nel centro di Kiev, la capitale dell’Ucraina. La notizia è stata diffusa sui social. Le deflagrazioni, almeno tre, sono avvenute in una zona residenziale. Si tratterebbe – secondo fonti non confermate – di missili balistici. Un giornalista dell’Afp testimonia di aver visto una colonna di fumo da lontano a Kiev, ma non ha potuto muoversi a causa del coprifuoco. Le detonazioni, fa sapere l’agenzia, potrebbero essere state causate anche dalle difese anti-aeree ucraine. \n', '3.08 – Sirene a Kiev\n', 'Tornano a suonare le\n', 'sirene a Kiev per annunciare l’allerta aerea. E’ quanto riferiscono\n', 'le Forze armate ucraine, che invitano tutti i cittadini a raggiungere\n', 'urgentemente i rifugi della protezione civile.\n', '3.01 – La Russia e i droni cinesi\n', 'Gli Stati Uniti hanno messo in guardia l’Europa che la Russia aveva chiesto droni armati alla Cina verso la fine di febbraio. Lo riporta l’agenzia Bloomberg citando alcune fonti.\n', '2.29 – Il Nyt e le esche russe\n', 'La Russia sta usando una misteriosa ‘munizione’ in Ucraina: i suoi missili balistici a corto raggio Iskander-M rilasciano dei dispositivi ingannevoli, una sorta di esche, in grado di confondere i sistemi aerei di difesa e i radar. Lo riporta il New York Times citando fonti dell’intelligence, secondo le quali i missili rilasciano le esche quando avvertono di essere nel mirino dei sistemi di difesa aerea. Le esche sono in grado di produrre segnali elettrici e radio che confondo i radar nemici, oltre a contenere fonti di calore che attraggono i missili in arrivo. L’uso dei diversivi potrebbe aiutare a spiegare il perché i sistemi ucraini incontrerebbero difficoltà nell’intercettare i missili Iskander russi.\n', '2.11 – Zelensky “grato” alla dipendente della tv russa\n', 'Il presidente ucraino, Volodymyr Zelensky, ha detto in un video di essere «grato» alla manifestante pacifista che ha interrotto il principale programma di informazione di Pervy Kanal, il principale canale televisivo russa, esponendo uno striscione contro il conflitto in Ucraina. Lei si chiama Maria Ovsiannikova, è una dipendente dell’emittente ed è stata arrestata. Ma è ricomparsa con un video pre-registrato nel quale attacca ancora più duramente il regime spiegando che in Russia sono stati tutti “zombificati”. «Ciò che sta succedendo in Ucraina è un crimine. E la Russia è l’aggressore. La responsibilità di questa aggressione è di una persona sola e questa persona è Vladimir Putin», si legge in un tweet. \n', '2.00 – La Cina richiama gli Usa\n', 'La Cina ha avvertito gli\n', 'Stati Uniti che non bisogna diffondere «false informazioni che\n', 'distorcono o screditano la posizione della Cina» rispetto alla crisi\n', 'in Ucraina. L’avvertimento, riferisce l’agenzia Xinhua, è stato\n', 'pronunciato dal direttore della Commissione Affari Esteri del Partito\n', 'Comunista Cinese, Yang Jiechi, durante l’incontro a Roma con il\n', 'consigliere per la Sicurezza Nazionale Usa, Jake Sullivan, e pur\n', 'senza indicare un riferimento preciso, giunge all’indomani delle\n', 'rivelazioni dei media secondo cui la Russia avrebbe chiesto\n', 'assistenza militare alla Cina nell’invasione dell’Ucraina. Lo stesso\n', 'Sullivan, alla vigilia dell’incontro, e anche al termine dei\n', 'colloqui, ha ammonito Pechino a non sostenere Mosca, minacciando\n', 'implicazioni per Pechino da una tale mossa.\n', '1.07 – Una false flag per la Russia\n', 'Secondo l’intelligence britannica la Russia potrebbe pianificare l’uso di armi chimiche e biologiche facendo in modo che la colpa venga attribuita agli ucraini. Realizzando così quella che viene definita in gergo militare un’operazione false flag. Per gli 007 di Londra «questa operazione sarebbe quasi certamente accompagnata da una vasta disinformazione per complicare l’attribuzione» della responsabilità. Secondo «informazioni di intelligence – si legge ancora nella nota di aggiornamento – la Russia probabilmente intendeva usare operazioni di questo tipo per giustificare l’invasione iniziale il 24 febbraio».\n', ' ']"
341,news-927605,"Ucraina, l’appello di Mattarella contro la guerra: «È spaventoso: bisogna impedire nuovi conflitti»",https://www.open.online/2022/03/15/guerra-ucraina-appello-mattarella,2022-03-15 20:52:00,"['Ucraina, l’appello di Mattarella contro la guerra: «È spaventoso: bisogna impedire nuovi conflitti»\n', '\n', 'Il Capo dello Stato è intervenuto nel corso della cerimonia dei Patti lateranensi a Roma: «La violenza non diventi un metodo»\n', 'Il presidente della Repubblica Sergio Mattarella, in occasione della cerimonia dei Patti lateranensi a Palazzo Borromeo a Roma, ha lanciato un messaggio sulla guerra in Ucraina, iniziata con l’invasione russa lo scorso 24 febbraio. «L’aggressione dell’Ucraina spaventa, perché rischia di avviare una deriva di conflitti che può estendersi con ulteriori pericoli. Bisogna assolutamente impedire che questo modo di agire diventi un metodo: ne sarebbero sconvolte le regole della convivenza internazionale», ha detto. Secondo Mattarella, infatti, ci troviamo «nella situazione grave e inedita di un Paese potente che invade con la violenza un Paese indipendente per imporgli le proprie scelte: questo crea allarme e preoccupazione crescente in tutto il mondo. Senza ignorare le altre tante crisi in Medio Oriente e in Africa». \n', 'Foto in copertina di repertorio: ANSA/QUIRINALE PRESS OFFICE/PAOLO GIANDOTTI']"
342,news-927485,"Bluff del leader ceceno Ramzan Kadyrov, non è in Ucraina a combattere coi russi: «È a Grozny»",https://www.open.online/2022/03/15/ucraina-bluff-ramzan-kadyrov-grozny,2022-03-15 19:32:00,"['Bluff del leader ceceno Ramzan Kadyrov, non è in Ucraina a combattere coi russi: «È a Grozny»\n', '\n', 'Il fedelissimo di Putin non sarebbe a Kiev, come aveva invece annunciato nelle scorse ore \n', 'Il leader ceceno Ramzan Kadyrov, che è anche fedelissimo del presidente\xa0Vladimir Putin, in questo momento si trova in Cecenia, a Grozny, dove oggi ha incontrato il segretario del Consiglio di sicurezza nazionale russo, Nikolai Patrushev. A mostrarlo sono le immagini diffuse dai media locali. Non sarebbe dunque a Kiev, come aveva invece detto nelle scorse ore in un video su Telegram per lasciare intendere che si trovasse lì per prendere parte alla guerra in Ucraina al fianco delle forze russe. Ieri 14 marzo Kadyrov aveva detto: «Siamo sempre più prossimi alla Capitale. Arrendetevi o siete finiti». «L’altro giorno eravamo a circa 20 chilometri da voi nazisti (così la propaganda russa definisce la resistenza ucraina, ndr), ora siamo ancora più vicino». Secondo l’agenzia Unian, tra l’altro, il leader ceceno si era nascosto in un seminterrato vicino Kiev. \n', 'Foto in copertina di repertorio: ANSA/ALEXEY NIKOLSKY/SPUTNIK/ANSA']"
343,news-927363,"Rilasciata Marina Ovsyannikova, la giornalista russa che ha protestato in tv contro la guerra",https://www.open.online/2022/03/15/russia-rilasciata-giornalista-marina-ovsyannikova,2022-03-15 17:39:00,"['Rilasciata Marina Ovsyannikova, la giornalista russa che ha protestato in tv contro la guerra\n', '\n', 'La dipendente della Tv di stato è stata condannata a pagare una multa \n', 'Marina Ovsyannikova è stata rilasciata dalle autorità russe. La giornalista\xa0aveva interrotto\xa0ieri, 14 marzo, la diretta della tv di Stato russa per esporre un cartello contro la guerra in Ucraina. Da quanto si apprende, è stata condannata dal tribunale Ostankino di Mosca a pagare una multa. Come aveva spiegato in queste ore il suo avvocato, è stata processata per un reato amministrativo, cioè per l’organizzazione di un evento pubblico non autorizzato. La pena massima prevedeva 10 giorni di carcere. Sul cartello mostrato su Channel One, Ovsyannikova aveva scritto: «Non credete alla propaganda, qui vi stanno mentendo. Russi contro la guerra».\n', 'Immagine di copertina: EPA/DSK']"
344,news-927339,Standing ovation per Zelensky al parlamento canadese: «Le sanzioni non bastano. Cosa fareste se occupassero Vancouver?» – Il video,https://www.open.online/2022/03/15/zelensky-parlamento-canadese-video,2022-03-15 17:35:00,"['Standing ovation per Zelensky al parlamento canadese: «Le sanzioni non bastano. Cosa fareste se occupassero Vancouver?» – Il video\n', '\n', 'Il presidente ucraino: «Noi vi chiediamo di fermare le bombe e voi “esprimete la vostra profonda preoccupazione e ci chiedete di resistere ancora un po’?”»\n', 'Il presidente ucraino Volodymyr Zelensky è intervenuto in collegamento al parlamento canadese. Ad “accoglierlo” c’era il premier canadese Justin Trudeau: «Le democrazie del mondo sono fortunate ad averti come loro campione», ha detto prima dell’intervento di Zelensky, ricordando poi che il suo Paese ha imposto nuove sanzioni su 15 funzionari russi ritenuti vicini a Vladimir Putin. Zelensky, dopo la standing ovation dal parlamento canadese, ha detto che le sanzioni non bastano e che «non hanno fermato la guerra». «Noi vi chiediamo di fermare le bombe e voi “esprimete la vostra profonda preoccupazione e ci chiedete di resistere ancora un po’?”», ha aggiunto. «Justin, puoi immaginare cosa significa per i tuoi bambini sentire i bombardamenti alle 4 di notte tutti i giorni? Vedere le tue città distrutte? La tua gente morire? Immagina se qualcuno occupasse Vancouver come stanno facendo con Mariupol, rimasta senza acqua, cibo, elettricità…», ha detto. 97, secondo Zelensky, sono i bambini uccisi dai russi dall’inizio della guerra in Ucraina.\n', 'Video da CNN/TWITTER | Foto in copertina da ANSA']"
345,news-927317,Orban sulla guerra in Ucraina: «Dobbiamo restarne fuori. Non invieremo armi né soldati»,https://www.open.online/2022/03/15/ucraina-orban-guerra-armi,2022-03-15 17:33:00,"['Orban sulla guerra in Ucraina: «Dobbiamo restarne fuori. Non invieremo armi né soldati»\n', '\n', 'Il primo ministro ungherese ha parlato in un discorso alla nazione: «Abbiamo tutto da perdere»\n', 'Il primo ministro ungherese Viktor Orban ha ribadito il suo no all’invio di armi e soldati in Ucraina, dove si combatte una guerra iniziata con l’invasione russa. «Dobbiamo stare fuori da questa guerra», ha detto rivolgendosi ai cittadini dell’Ungheria nel suo discorso alla nazione, tenuto oggi 15 marzo. «Non possiamo vincere nulla, ma potremmo perdere tutto. Non invieremo soldati o armi in Ucraina». L’Ungheria di Orban, nonostante gli scontri con Bruxelles e la vicinanza del primo ministro con Vladimir Putin, ha sostenuto le sanzioni europee a Mosca e ha approvato la richiesta di Kiev per un’adesione accelerata all’Ue. Sul fronte bellico, ha permesso con riluttanza alle spedizioni di armi della Nato di passare attraverso il suo Paese (membro dell’alleanza atlantica), dopo essersi inizialmente opposta. Ad oggi, comunque, il Paese ha accolto oltre 200.000 rifugiati dalla vicina Ucraina, sostenendo fin da subito la popolazione ucraina. \n', 'Immagine di copertina: EPA/OLIVIER HOSLET ']"
346,news-927285,"Ucraina, uccisi il cameraman di Fox News Pierre Zakrzewski e la giornalista Alexandra Kuvshinova",https://www.open.online/2022/03/15/ucraina-ucciso-cameraman-fox-news-pierre-zakrzewski,2022-03-15 16:37:00,"['Ucraina, uccisi il cameraman di Fox News Pierre Zakrzewski e la giornalista Alexandra Kuvshinova\n', '\n', 'Nello stesso attacco è rimasto ferito il corrispondente dell’emittente americana Benjamin Hall, attualmente ricoverato in gravi condizioni\n', 'Un cameraman di Fox News è stato ucciso in Ucraina. Si tratta di Pierre Zakrzewski, che stava lavorando con il giornalista Benjamin Hall, rimasto ferito ieri e attualmente ricoverato in gravi condizioni. Secondo quanto riferito dall’emittente statunitense, Zakrzewski e Hall si trovavano in un villaggio vicino a Kiev, Horenka, quando il loro veicolo è stato colpito dalle forze militari russe. Nell’attacco è morta anche la giornalista ucraina Alexandra Kuvshinova. ']"
347,news-927227,"Ucraina, la circolare dell’Esercito italiano: «Addestrarsi al combattimento» – Il documento",https://www.open.online/2022/03/15/guerra-ucraina-circolare-esercito-italiano,2022-03-15 16:15:00,"['Ucraina, la circolare dell’Esercito italiano: «Addestrarsi al combattimento» – Il documento\n', '\n', 'Sta facendo discutere la circolare periodica (aggiornata) del ministero della Difesa che fornisce indicazioni ai vertici dell’Esercito alla luce di quello che sta accadendo in Ucraina\n', 'Lo Stato maggiore dell’Esercito mette in allerta i vertici militari. In una circolare, citando i «noti eventi» e le «evoluzioni sullo scacchiere internazionale» (in altre parole, la guerra in Ucraina), invita a valutare «con attenzione» i congedi anticipati, i reparti in prontezza operativa «alimentati al 100 per cento» ma anche l’addestramento «orientato al warfighting», quindi ai combattimenti. Si invita inoltre a «provvedere affinché siano raggiunti e mantenuti i massimi livelli di efficienza di tutti i mezzi cingolati, gli elicotteri e i sistemi d’arma dell’artiglieria». Una lettera che fa discutere ma che lo Stato maggiore dell’Esercito liquida come «ad esclusivo uso interno e di carattere routinario», un documento con cui «il vertice di forza armata adegua le priorità delle unità dell’Esercito, al fine di rispondere alle esigenze dettate dai mutamenti del contesto internazionale». \n', 'Cosa c’è scritto sulla circolare\n', 'Trattasi, dunque, di precisazioni alla luce di «un cambiamento che è sotto gli occhi di tutti». Sul documento – che non è altro che la circolare periodica (aggiornata) del ministero della Difesa – si legge che i congedi anticipati andranno valutati con «attenzione» perché «deve essere effettuato ogni possibile sforzo affinché le capacità pregiate possano essere disponibili». Il personale in ferma prefissata, invece, «dovrà alimentare prioritariamente i reparti che esprimono unità in prontezza». A diffondere il documento è stata Rifondazione Comunista-Sinistra Europea che ha definito «gravissima la circolare dello Stato maggiore dell’Esercito datata 9 marzo». «Il nostro esercito si prepara a combattere. Questa è la dimostrazione lampante che il nostro Paese è già parte co-belligerante nel conflitto in corso. I cittadini sono tenuti all’oscuro di come il governo ci stia sciaguratamente trascinando in una guerra i cui sviluppi, se si continua su questa strada, saranno devastanti. Chi ha prestato servizio nelle forze armate negli ultimi trent’anni non ha mai visto una circolare dello Stato maggiore dell’Esercito di questo tenore», aggiunge Rifondazione Comunista chiedendo, poi, al governo Draghi di chiarire immediatamente e di «fermare questa spirale di guerra».\n', 'Foto in copertina da ANSA']"
348,news-927195,"Ucraina, la denuncia da Mariupol: «I russi hanno preso in ostaggio i pazienti di un ospedale»",https://www.open.online/2022/03/15/ucraina-mariupol-ostaggi-ospedale,2022-03-15 15:43:00,"['Ucraina, la denuncia da Mariupol: «I russi hanno preso in ostaggio i pazienti di un ospedale»\n', '\n', 'L’esercito di Mosca avrebbe occupato il nosocomio, impedendo agli ostaggi di uscire\n', 'L’ospedale regionale di terapia intensiva di Mariupol (Ucraina) sarebbe stato occupato ieri, 14 marzo, dalle truppe di Mosca, che avrebbero preso in ostaggio il personale e i pazienti. A dare la notizia è l’Organizzazione per i diritti umani Ucraina, la Media Human Rights Initiative (MHRI) ucraina, dopo aver ricevuto le segnalazioni di alcuni malati presenti nel nosocomio. I pazienti hanno raccontato di essere stati bloccati nella struttura dai soldati russi, che starebbero sparando a chiunque provi a uscire e avrebbero già ferito alcune persone. La notizia è stata rilanciata su Twitter dalla giornalista ucraina Anastasia Magazova, che lavora per Radio Free Europe e Bbc. \n', 'Prosegue dunque l’assalto a Mariupol, città nel sud-est dell’Ucraina, nel mirino del Cremlino dallo scoppio del conflitto e al centro delle cronache dalla scorsa settimana, quando le bombe hanno colpito il suo ospedale pediatrico. Le immagini dei civili feriti che uscivano dalle macerie sono circolate in tutto il mondo. Protagonista di una di queste foto era una donna incinta, ripresa mentre veniva trasportata fuori dal nosocomio su una barella: è morta ieri, insieme al suo bimbo. Nell’intera Mariupol sarebbero rimaste intrappolate circa 350 mila persone dopo l’assedio delle truppe russe, secondo quanto riporta la Cnn.']"
349,news-927105,"Ucraina, a Kharkiv cadono le bombe delle truppe russe durante l’evacuazione dei civili – Il video",https://www.open.online/2022/03/15/ucraina-kharvik-bombe-russe-evacuazione-civili-video,2022-03-15 13:46:00,"['Ucraina, a Kharkiv cadono le bombe delle truppe russe durante l’evacuazione dei civili – Il video\n', '\n', 'Proseguono le offensive dell’esercito di Mosca nelle principali città dell’Ucraina\n', 'Bombe sui civili nel corso di un’evacuazione: prosegue l’attacco alla città ucraina di Karkhiv, sotto assedio delle truppe russe. Le immagini che documentano i bombardamenti arrivano dopo una nottata di paure, in cui sono state segnalate violente esplosioni che hanno provocato la morte di sette persone. Alle 5 di stamattina, 15 marzo, è stata presa di mira anche Kiev, dove è stato colpito un palazzo di dieci piani, probabilmente da missili da crociera. L’Ucraina continua a richiedere un immediato «cessate il fuoco» all’esercito di Mosca. I rappresentanti delle due potenze hanno riaperto i colloqui anche oggi per cercare un accordo che metta fine al conflitto, dopo 20 giorni di guerra. ']"
350,news-927067,"Bombe su Kiev, l’appello di Klitschko agli uomini fuggiti all’estero: «La solidarietà non basta, tornate a combattere»",https://www.open.online/2022/03/15/ucraina-kiev-appello-sindaco-klitschko,2022-03-15 12:21:00,"['Bombe su Kiev, l’appello di Klitschko agli uomini fuggiti all’estero: «La solidarietà non basta, tornate a combattere»\n', '\n', 'Il sindaco della capitale ucraina: «Non statevene seduti da qualche parte. Abbiamo bisogno di voi per difendere la nostra città e il nostro futuro»\n', 'Il sindaco di Kiev, Vitaly Klitschko, chiama alla resistenza per difendere la capitale ucraina dalle forze militari russe. In un messaggio pubblicato su Telegram, Klitschko ha scritto: «Molti uomini che hanno portato le loro famiglie all’estero sono tornati. Mi rivolgo a quelli che non l’hanno ancora fatto. Uomini di Kiev, tornate! Non statevene seduti da qualche parte a mostrare solidarietà. Abbiamo bisogno di voi per difendere la nostra città e il nostro futuro». Nella notte di oggi, 15 marzo, la capitale ucraina è stata scossa da una serie di esplosioni, che sarebbero state causate da missili balistici. Kiev imporrà da questa sera un coprifuoco di 36 ore. «Siamo in un momento pericoloso. Muoversi nella città senza permessi è vietato, è permesso andare fuori solo per raggiungere i rifugi», ha spiegato Klitschko.']"
351,news-927009,"Ucraina, bombardamenti all’aereoporto di Dnipro: «Distruzione massiccia»",https://www.open.online/2022/03/15/guerra-in-ucraina-bombardamenti-aeroporto-dnipro,2022-03-15 11:04:00,"['Ucraina, bombardamenti all’aereoporto di Dnipro: «Distruzione massiccia»\n', '\n', 'L’aeroporto della città era destinato ad un uso civile. Nei bombardamenti sono state colpite anche altre strutture, tra cui una fabbrica di scarpe\n', 'Dnipro è una citta da quasi un milione di abitanti. Si trova a Sud di Kiev, nell’area orientale dell’Ucraina, quella dove ci sono i territori in cui i russofoni sono la maggioranza della popolazione. Questa notte le truppe di Mosca hanno cominciato un bombardamento contro l’aeroporto: due raid diversi che hanno causato una «distruzione massiccia». A confermarlo è Valentin Reznichenko, il governatore della regione in cui si trova la città: «Durante la notte, il nemico ha attaccato l’aeroporto di Dnipro. Due colpi. La pista di decollo e di atterraggio è stata distrutta. Il terminale è danneggiato». Questa volta non si tratta di una struttura militare: l’aeroporto era adibito infatti a uso civile. Secondo diverse fonti nei bombardamenti sono state colpite anche altre strutture: fra queste ci sarebbe una fabbrica di scarpe. ']"
352,news-926977,Bassetti: «Molti positivi tra i profughi ucraini. La quarta dose? È gravissimo che ne parlino le aziende»,https://www.open.online/2022/03/15/covid-19-bassetti-profughi-ucraini-quarta-dose,2022-03-15 10:26:00,"['Bassetti: «Molti positivi tra i profughi ucraini. La quarta dose? È gravissimo che ne parlino le aziende»\n', '\n', 'Il direttore del San Martino: dobbiamo stare attenti, controllare e vaccinare \n', 'Il dottor Matteo Bassetti mette in guardia dal pericolo Coronavirus sui rifugiati dall’Ucraina: «Arrivano notizie di tanti profughi ucraini arrivati in Italia e positivi, molti sono nei Covid hotel. Dobbiamo fare attenzione a queste situazione per evitare focolari di ritorno con nuove varianti», dice oggi in un’intervista all’AdnKronos. Il direttore della Clinica di Malattie infettive del Policlinico San Martino di Genova dice che «non possiamo permettercelo, queste persone vanno vaccinate, tamponate con controlli costanti, ma soprattutto è necessario il sequenziamento dei tamponi per verificare la presenza di nuove varianti». Bassetti poi parla della quarta dose: «Lo dico oggi per Pfizer, ma è lo stesso discorso già fatto per Moderna: è gravissimo che i Ceo di grandi aziende farmaceutiche parlino, come esperti, della necessità di una quarta dose di vaccino anti-Covid. È fuori luogo che l’amministratore delegato di un’azienda dica quello che si deve fare». Albert Bourla, Ceo di Pfizer, in un’intervista alla Cbs, aveva detto che «in questo momento, per quello che abbiamo visto, una quarta dose è necessaria».']"
353,news-926857,Cosa è successo a Donetsk: il missile che ha ucciso 20 civili e lo scambio di accuse tra Russia e Ucraina,https://www.open.online/2022/03/15/ucraina-russia-donetsk-cosa-e-successo,2022-03-15 09:36:00,"['Cosa è successo a Donetsk: il missile che ha ucciso 20 civili e lo scambio di accuse tra Russia e Ucraina\n', '\n', 'Erano in fila a uno sportello bancomat. Il missile Tochka-U e il sistema tattico sono russi. Ma Mosca non lo usa dal 2019 \n', 'La guerra in Ucraina, arrivata al suo 19esimo giorno da quando l’invasione russa è cominciata, continua a essere una guerra di propaganda, giocata pesantemente anche sul fronte dell’informazione. E così la devastazione di Donetsk, controllata dalle truppe russe e ieri colpita da un missile che ha provocato almeno 20 vittime civili, tra cui ci sono anche bambini, e una trentina di feriti, diventa il terreno per uno scambio di accuse incrociato tra Russia e Ucraina. I separatisti filorussi accusano Kiev della devastazione, con edifici distrutti, corpi per terra, vicino a uno sportello bancomat, distruzione e morte. Il centro della città è stato «colpito da un missile del sistema tattico Tochka-U ucraino», dicono secondo quanto ricostruisce La Stampa. E l’accusa viene rilanciata da Mosca, secondo cui il governo ucraino ha così commesso «un crimine di guerra», e ha colpito «civili con le bombe a grappolo». \n', 'Il leader delle forze separatiste Denis Pushilin invoca la responsabilità di Kiev in un programma tv di propaganda russa. «Un atto di terrorismo», tuona. Ma di prove non ne porta. «Sebbene il missile Tochka-U sia stato abbattuto, i suoi frammenti hanno causato molti danni e vittime civili, che è la cosa peggiore. Le persone erano in fila davanti a un bancomat, altri a una fermata del trasporto pubblico. Tra i morti ci sono bambini», è la sua ricostruzione. Il portavoce del Cremlino Dmitry Peskov definisce quanto accaduto una tragedia. Una verifica di una forte terza e indipendente, nota Al Jazeera, non è di fatto possibile. \n', 'Le due versioni \n', 'L’Ucraina rispedisce le accuse al mittente e parla di missili russi. Da quando la guerra è cominciata, è il ragionamento di Kiev, la città di Donetsk è rimasta intera. Guardate invece alle tante città ucraine oggi sotto attacco russo incessante e quasi, ormai, rase al suolo. «Guardate come appare Donetsk oggi e guardate Kharkiv e Mariupol, che le forze di occupazione russe stanno bombardando da più di due settimane», spiega Leonid Matyukhin, ufficiale delle operazioni del ministero della Difesa ucraino. «È inconfondibilmente un missile russo, non ha nemmeno senso parlarne». Non solo: l’Ucraina ha anche voluto nuovamente negare la volontà di riconquistare\xa0con la forza le città orientali di\xa0Donetsk\xa0e\xa0Luhansk, sotto il controllo delle forze sostenute dalla Russia dal\xa02014. \n', 'Il sistema tattico “Tochka-U”, responsabile dell’attacco a Donetsk, è fuori uso in Russia almeno dal 2019: ora si usa il più moderno Iskander-M, fa sapere Mosca. E però, si legge ancora sulla Stampa, si tratta di un rilievo che può essere smentito dal fatto che la Russia di fatto, in questa invasione su larga scala, ha già usato invece proprio questo sistema missilistico, come raccontato dal comandante in capo delle forze armate ucraine generale Valery Zaluzhnye ma anche come si evince in alcuni video con pezzi di questo tipo di missile caduto il 6 marzo scorso nella regione di Chernihiv. Le stesse testimonianze di alcuni abitanti della città racconterebbero un’altra versione dei fatti, e non sono pochi a prendere con le pinze la versione dei fatti dei separatisti filorussi da quando questa guerra è iniziata, nel 2014, sebbene fino a prima dell’invasione russa fosse a bassa intensità. \n', 'La Stampa raccoglie la voce di Oleksiy, 34 anni, ora a Leopoli, che ha lasciato la capitale Kiev qualche giorno dopo l’inizio delle ostilità e i primi attacchi nell’area della prima città dell’Ucraina. Otto anni fa aveva lasciato Donetsk, perché per lui la sua città natale era stata occupata dai filorussi. Lì ha ancora i suoi parenti, che – racconta Oleksiy – sono certi che la responsabilità dell’attacco mortale di ieri sia dei russi. «Siamo convinti che sia stata la Russia. Vogliono crearsi un’immagine di vittime», spiega. \n', 'Il pericolo di false flag\n', ' Nel bombardamento di ieri hanno rischiato grosso anche 80 minatori: erano di fatto in trappola sotto terra perché il bombardamento aveva messo fuori uso le attrezzature di ventilazione della Zasyadko, la più grande miniera di carbone nel Donbass. Sono stati riportati in superficie in serata. L’Ucraina parla fin da principio del pericolo di quelle che vengono definite operazioni “false flag”. Che da Donetsk potrebbero passare a Chernobyl o al confine con la Bielorussia. E che potrebbero vedere Mosca organizzare di fatto un attacco di cui addossare le responsabilità a Kiev per poi utilizzarlo come giustificazione per un nuovo fronte e una nuova fase, ancora più cruenta, militare.\xa0\n', 'In copertina ANSA/US POLIZIA UCRAINA | I quartieri residenziali di Vuhledar dopo i bombardamenti: la polizia di Donetsk ne documenta le conseguenze, 13 marzo 2022. ']"
354,news-926879,"Guerra e videogiochi: nasce “Contadini che rubano carri armati”, il primo titolo contro l’invasione russa",https://www.open.online/2022/03/15/guerra-in-ucraina-videogioco-trattori-rubano-tank-russi,2022-03-15 09:18:00,"['Guerra e videogiochi: nasce “Contadini che rubano carri armati”, il primo titolo contro l’invasione russa\n', '\n', 'Il gioco è gratuito e dura una manciata di secondi. Al momento è ottimizzato solo per pc\n', 'Un contadino, un trattore e attorno carri armati nemici da rubare e portare nel capanno. Sul Reddit l’utente ThrustVector9 ha pubblicato Farmers stealing tanks, il primo videogioco direttamente ispirato alla guerra in Ucraina. Non è una speculazione. Il titolo è gratuito, si completa in una manciata di minuti e l’home page rilancia a una pagina di donazioni alla Orphan’s Aid Society, un’associazione che si occupa di raccogliere aiuti per gli orfani che ha fatto e sta facendo questo conflitto. La grafica del protagonista di Farmers stealing tanks si ispira agli avatar di Minecraft e il gameplay è molto semplice. Per rubare un tank russo con il proprio trattore basta agganciarlo con il rimorchio. I tank nemici possono distruggere il trattore con i colpi di cannone, cancellando una delle tre vite a disposizione del giocatore. Ogni tanto nella mappa di gioco si possono trovare delle bottiglie di Nemiroff, nota marca ucraina di alcolici che permetterà di aumentare la velocità per dieci secondi. Ogni partita finisce con la scritta Slava Ukraini!, cioè Gloria all’Ucraina. Unico difetto: per adesso il gioco è ottimizzato bene solo da pc.\n', 'Nelle ultime settimane tutti i social network si sono riconvertiti in palinsesti sulla guerra. Fra i meno citati c’è Reddit, piattaforma poco diffusa in Italia rispetto a giganti come Instagram o TikTok. Su questo social è possibile aprire dei picccoli forum dedicati interamente a un argomento. Quello principale per condividere informazioni sull’Ucraina si chiama semplicemente Ukraine e conta 578 mila iscritti. In questi giorni è nato però un piccolo forum intitolato proprio Farmers Stealing Tanks che si occupa di raccogliere tutto il materiale sul furto di carri armati russi da parte di contadini ucraini. Il fenomeno è stato documentato già nei primi giorni della guerra da un video in cui un contadino ruba un carro armato russo con tanto di soldato che lo insegue correndo. Il governo di Kiev ha incentivato l’appropriazione dei mezzi usati dai russi per l’invasione: chiunque ne rubi uno non sarà obbligato a dichiararlo al fisco.']"
355,news-926825,Il palazzo storico di Kiev colpito dai bombardamenti russi nella notte – Il video,https://www.open.online/2022/03/15/guerra-ucraina-kiev-palazzo-colpito-video,2022-03-15 07:02:00,"['Il palazzo storico di Kiev colpito dai bombardamenti russi nella notte – Il video\n', '\n', 'Nell’edificio si è sviluppato un incendio che ha interessato i primi cinque piani ed è stato spento dai vigili del fuoco\n', 'In questo video pubblicato da diverse fonti ufficiali ucraine si mostra un palazzo di dieci piani che si trova nel quartiere Podilskyi di Kiev colpito da un missile russo. Nell’edificio si è sviluppato un incendio che ha interessato i primi cinque piani ed è stato spento dai vigili del fuoco. Nella notte le sirene avevano cominciato a suonare per l’allerta dell’arrivo di un attacco. L’intero centro di Kiev è stato bombardato stamattina, come mostrano alcuni video pubblicati dagli inviati dei media che si trovano ancora nella Capitale dell’Ucraina. ']"
356,news-926815,Il bombardamento di Kharkiv nella notte: il cielo si illumina per le esplosioni – Il video,https://www.open.online/2022/03/15/guerra-ucraina-russia-bombardamento-kharkiv-video,2022-03-15 06:39:00,"['Il bombardamento di Kharkiv nella notte: il cielo si illumina per le esplosioni – Il video\n', '\n', 'Nei giorni scorsi distrutte 600 case e 50 scuole. \n', 'In questo filmato pubblicato su Twitter dal media Nexta si mostra il bombardamento notturno che ha colpito questa notte Kharkiv, seconda città più popolosa dell’Ucraina. Il sindaco Igor Terekhov ieri aveva fatto un bilancio degli attacchi: circa 600 edifici residenziali erano stati distrutti e non potevano essere restaurati. I russi, secondo Terekhov, hanno bombardato circa 50 scuole e diverse strutture sanitarie, compresi reparti di maternità. \n', ' ']"
357,news-926795,"Vito Comencini, il deputato della Lega in Russia: «Filo-Putin? Io identitario. La guerra? Qui i ristoranti sono pieni»",https://www.open.online/2022/03/15/vito-comencini-deputato-lega-guerra-ucraina,2022-03-15 05:45:00,"['Vito Comencini, il deputato della Lega in Russia: «Filo-Putin? Io identitario. La guerra? Qui i ristoranti sono pieni»\n', '\n', 'È a San Pietroburgo ma vuole raggiungere il Donbass: «Difendo i valori della civiltà cristiana, il popolo sta con il presidente»\n', 'Il deputato della Lega Vito Comencini è a San Pietroburgo, la città natale della moglie. Ma è anche pronto a raggiungere il Donbass «se sarà possibile. In caso contrario mi fermerò a Rostov, dove molti dei profughi giunti dalle repubbliche popolari di Donetsk e Lugansk hanno trovato riparo». In un’intervista rilasciata a Repubblica Comencini oggi spiega che lui non si sente un filo-Putin, ma o «un identitario. Difendo i valori della civiltà classico cristiana in Europa». Per lui «’invasione è anche una conseguenza della guerra in Donbass, per il mancato rispetto degli accordi di Minsk, che prevedevano una soluzione pacifica e diplomatica dopo otto anni di ostilità. Sono stato lì due volte, ho toccato con mano la disperazione. Il conflitto è proseguito nel silenzio generale». Comencini è arrivato a San Pietroburgo passando per la Finlandia. E alla domanda sulla popolazione di Mosca terrorizzata dalla guerra replica in un modo già sentito: «Qui i ristoranti sono pieni, i negozi pure. Una signora, per sdrammatizzare, mi ha detto: “Vuol dire che per un po’ mangeremo patate e cavolfiori”». E spiega: «In Russia pensano che lo scontro sia tra Nato e Russia. L’Ucraina a quanto pare è al centro di un conflitto più complesso, che ha radici più profonde, legate al suo rapporto con gli Usa». In più, fa sapere, «qui sono convinti che i civili ucraini vengano utilizzati come scudi umani. Pensano che le forze armate siano composte da molti elementi neonazisti». E dice di non credere alle tv: «Tante volte è il frutto di una propaganda mediatica. Qui le tv locali denunciano fake news».']"
358,news-926789,Quando finirà la guerra in Ucraina? «A maggio la Russia esaurirà le risorse»,https://www.open.online/2022/03/15/guerra-ucraina-quando-finira-maggio,2022-03-15 05:07:00,"['Quando finirà la guerra in Ucraina? «A maggio la Russia esaurirà le risorse»\n', '\n', 'Lo sostiene in un video diffuso dai media ucraini Oleksiy Arestovich, consigliere della presidenza\n', 'La guerra in Ucraina finirà entro maggio perché la Russia esaurirà le risorse per continuare l’invasione. Lo sostiene – in un video diffuso dai media ucraini e citato da Reuters – Oleksiy Arestovich, consigliere della presidenza ucraina. Secondo Arestovich i tempi esatti dipenderanno da quante risorse il Cremlino è disposto a impegnare per la campagna. «Penso che entro l’inizio di maggio – ha detto – dovremmo avere un accordo di pace, forse molto prima, vedremo. Siamo a un bivio, ora: o ci sarà un accordo di pace molto rapidamente, entro una o due settimane, con il ritiro delle truppe e tutto il resto, o ci sarà un tentativo di mettere insieme alcuni siriani per un secondo ‘tentativo’ e, quando respingiamo anche loro, un accordo entro metà aprile o fine aprile». Infine, «uno scenario completamente folle potrebbe spingere la Russia ad inviare nuovi coscritti dopo un mese di addestramento». Secondo invece il generale Ben Hodges, ex comandante dei militari Usa in Europa, la Russia finirà le risorse per la guerra sul terreno entro dieci giorni. A Mosca, spiega Hodges, mancano le munizioni, il tempo e anche le forze. ']"
359,news-926775,Zelensky ringrazia la dipendente della tv russa: «Sono grato a chi combatte la disinformazione» – Il video,https://www.open.online/2022/03/15/zelensky-ringrazia-dipendente-tv-russa-video,2022-03-15 03:48:00,"['Zelensky ringrazia la dipendente della tv russa: «Sono grato a chi combatte la disinformazione» – Il video\n', '\n', 'Il nuovo filmato del presidente ucraino, che si rivolge ai soldati russi: «Arrendetevi e vi tratteremo con umanità»\n', 'Nel suo ultimo discorso video pubblicato su Facebook il presidente dell’Ucraina Volodymyr Zelensky ha ringraziato la dipendente della tv russa che ha interrotto il telegiornale per chiedere di fermare la guerra. «Sono grato a quei russi che non smettono di cercare di divulgare la verità, che stanno lottando contro la disinformazione e raccontano fatti reali ai loro amici e alle loro famiglie. Personalmente sono grato a quella donna che è andata nello studio di Channel One con un cartello contro la guerra», ha detto Zelensky. E poi: «Finché il tuo paese non è completamente chiuso dal resto del mondo, trasformandosi in un’enorme Corea del Nord, devi combattere, non devi perdere l’occasione». Poi ha parlato della guerra: «In 19 giorni l’esercito russo ha avuto più soldati morti che nelle due sanguinose guerre in Cecenia». Rivolgendosi ai militari russi e parlando in russo, ha poi aggiunto: «Vi offro una scelta: a nome del popolo ucraino, vi diamo la possibilità di vivere. Se vi arrendete alle nostre forze militari, vi tratteremo come devono essere trattati gli esseri umani: con dignità. Il modo in cui non siete stati trattati dal vostro esercito. E il modo in cui il vostro esercito non tratta la nostra gente. Scegliete». ']"
360,news-926757,No! Giovanna Botteri non ha detto che l’ospedale di Mariupol era stato evacuato tre mesi prima del bombardamento,https://www.open.online/2022/03/15/giovanna-botteri-ospedale-mariupol-iraq-fake,2022-03-15 01:10:00,"['No! Giovanna Botteri non ha detto che l’ospedale di Mariupol era stato evacuato tre mesi prima del bombardamento\n', '\n', 'La giornalista è diventata involontariamente l’idolo della narrativa pro Putin su Mariupol, ma le sue affermazioni riguardavano un altro ospedale\n', 'Secondo alcuni post Facebook, la giornalista Giovanna Botteri avrebbe confermato la narrativa pro Putin dell’ospedale di Mariupol. Nello specifico, l’ospedale oggetto di bufale e teorie del complotto condivise dalle istituzioni russe e delle loro ambasciate nel mondo, avrebbe affermato che l’ospedale pediatrico sarebbe stato abbandonato ed evacuato tre mesi prima del bombardamento russo. Si tratta di un falso, la giornalista non ha appoggiato la narrativa pro Putin.\n', 'Per chi ha fretta\n', 'Analisi\n', 'Ecco uno dei post diffusi via Facebook il 15 marzo 2022:\n', 'Per una volta la Botteri mi è piaciuta. Coraggiosissima. Durante un servizio per #tg3fuoritg ha affermato che l’ospedale di Mariupol è stato evacuato mesi fa, e che i cronisti non hanno più tempo per verificare le notizie. Ignorata e zittita. Ovviamente.\n', 'La presunta notizia circolava già il 12 marzo 2022, come possiamo vedere dal seguente post di Antonio:\n', 'Oggi Giovanna su un programma di Rai 3 ha dettodue cose vere,la prima chequell’ospedaleera stato evaquato 3 mesi fae che l’ha verificatopersonalmente.La seconda,riguardo ai telecronisti checollegati continuamentecon i vari programmi tvnon hanno più tempo diverificare ogni notizia.L’hanno ignorata e zittita,altrimenti non potevano continuare con le notizie dei tg nazionali….Grande e coraggiosa comunque,grazie per ogni piccolaveritàche viene fuori.(Sofia Ruta) \n', 'L’intervento di Giovanna Botteri risale venerdì 11 marzo 2022, in diretta durante la trasmissione Tg3 Fuori Tg (visibile qui). Al minuto -10:25 (nel sito della Rai vengono conteggiati i minuti rimanenti) la giornalista interviene parlando di un ospedale vuoto, ma in Iraq:\n', 'Io continuo a credere che la verifica sono i nostri occhi sul posto. Io porto sempre questo episodio dove durante l’inizio della guerra in Iraq, dei bombardamenti, Al Jazeera da la notizia che è stato bombardato un ospedale pediatrico, un ospedale… una maternità… e ci sono dei bambini morti e c’è quella figura che abbiamo già visto nella prima Guerra del Golfo, cioè i prematuri che vengono colpiti, la sera dei prematuri colpiti. Noi andiamo sul posto e scopriamo che in realtà l’ospedale era stato evacuato da tre mesi, era assolutamente deserto.\n', 'Conclusioni\n', 'Contrariamente a quanto raccontato dagli utenti social, la giornalista Giovanna Botteri non faceva riferimento all’ospedale di Mariupol, confermando la narrativa del Cremlino nell’invasione in Ucraina. Infatti, si riferiva a un episodio avvenuto in Iraq.']"
361,news-923335,"Ucraina, negoziati in stand by: nuovo round domani. Gli Usa: «La Cina apre ad aiuti militari a Mosca»",https://www.open.online/2022/03/14/crisi-ucraina-14-marzo,2022-03-14 23:00:00,"['Ucraina, negoziati in stand by: nuovo round domani. Gli Usa: «La Cina apre ad aiuti militari a Mosca»\n', '\n', 'Riprendono le evacuazioni dalle principali città ucraine, compresa Mariupol che era rimasta sostanzialmente blindata per ore nonostante l’annuncio dei corridoi umanitari\n', 'Sono finiti i colloqui odierni tra Russia e Ucraina. I negoziati sono in stand by e dovrebbero riprendere domani. Sono 10, intanto, i corridoi umanitari organizzati per oggi – 7 nella regione di Kiev e 3 in quella di Luhansk – mentre per Mariupol nulla cambia. La città resta assediata (e bombardata) dai russi e la fuga dei civili sembra essere impossibile. 2,8 milioni sono le persone fuggite finora dall’Ucraina secondo l’Onu. 90, invece, i bambini morti, due le persone decedute dopo l’attacco allo stabilimento aeronautico Antonov, a nord di Kiev. Durissimo, invece, l’appello del ministro degli Esteri ucraino Dmytro Kuleba che ha chiesto stamattina agli Stati esteri di rifornirli di armi il prima possibile, di non voltarsi dall’altra parte: «Abbiamo bisogno di voi per aiutarci a combattere. Forniteci tutte le armi necessarie. Poi applicate più sanzioni alla Russia e isolatela completamente. Aiutate l’Ucraina a costringere Putin al fallimento scongiurando una guerra più grande».\n', '23.00 – Cnn: «La Russia ha chiesto alla Cina scorte di cibo per i soldati»\n', 'Secondo quanto riferito dalla Cnn, tra gli aiuti chiesti dalla Russia alla Cina ci sarebbe anche l’invio di scorte di cibo per i soldati al fronte in Ucraina. Già nei primi giorni di guerra, erano circolate immagini che mostravano mezzi militari russi senza cibo né scorte di carburante.\n', '22.00 – Pechino: «Impegnati a promuovere i negoziati»\n', 'La Cina è impegnata a promuovere i negoziati di pace per l’Ucraina, ha detto il responsabile della politica estera del partito comunista cinese Yang Jiechi. «Tutte le parti devono esercitare moderazione per proteggere i civili», ha detto, aggiungendo che si oppone fermamente «alla disinformazione, alle calunnie e all’inganno».\n', '20.50 – Anche Zelensky parla con Bennett \n', 'Il presidente ucraino Volodymyr Zelensky ha avuto un colloquio telefonico con il primo ministro israeliano Naftali Bennett, che sempre nella giornata di oggi ha parlato a lungo anche con il presidente russo Vladimir Putin. «Abbiamo deciso nuove mosse», ha detto il presidente ucraino su Twitter.\n', '19.30 – Gli Usa: «Teniamo aperto il dialogo con la Cina» \n', 'Il consigliere per la sicurezza nazionale Jake Sullivan ha incontrato oggi a Roma il membro del politburo del Partito Comunista Cinese e Direttore dell’Ufficio della Commissione Affari Esteri Yang Jiechi. I due, riferisce la Casa Bianca, hanno avuto una discussione sulla guerra e “«hanno sottolineato l’importanza di mantenere aperte le linee di comunicazione tra gli Stati Uniti e la Cina». Lo scopo dell’incontro, dice Washington, era esprimere «le nostre preoccupazioni rispetto a un suo coinvolgimento” nella guerra in Ucraina e ribadire alla Cina che qualsiasi tipo di supporto a Mosca – militare o economico – comporterà delle implicazioni».\n', '19.00 – «Mezzi militari diretti dalla Bielorussia in Ucraina»\n', 'L’agenzia ucraina\xa0Unian ha fatto sapere che un lungo convoglio di mezzi militari sarebbe in movimento in Bielorussia verso il confine con l’Ucraina. Il filmato diffuso su TikTok, probabilmente girato vicino a Gomel, mostra camion militari e altri veicoli blindati.\xa0 \n', '18.30 – Il Ft: «La Cina apre agli aiuti militari a Mosca»\n', 'La Cina sarebbe disponibile a fornire assistenza militare alla Russia, secondo quanto comunicato dagli Stati Uniti agli alleari. Lo riporta il Financial Times citando alcune fonti.\n', '18.00 Raid russo contro una torre della Tv: almeno 9 morti\n', 'Sono almeno nove le vittime di un raid dell’esercito russo che ha colpito una torre della televisione nella regione di Rivne, a Ovest di Kiev. A riportare la notizia è l’agenzia Reuters, secondo cui ci sarebbero ancora altre persone sotto le macerie. \n', '17.20 Esplosioni nella centrale di Zaporizhzhya\n', 'Torna alta la tensione vicino la centrale nucleare di Zaporizhzhya, finita da giorni sotto il controllo dell’esercito russo. Secondo l’azienda ucraina che si occupa della gestione delle quattro centrali attiva, la Energoatom, i militari di Mosca hanno fatto esplodere delle munizioni vicino alla’Unità G1 della centrale. Secondo i media ucraini, l’esplosione è avvenuta proprio all’interno della centrale. \n', 'Il ministero della Difesa russo ha annunciato all’agenzia Interfax la riapertura di corridoi umanitari per l’evacuazione dei civili da Kiev, Chernihiv, Sumy e Kharkiv, oltre che da Mariupol. Le operazioni, assicura il Cremlino, si svolgeranno grazie a un temporaneo cessate il fuoco. \n', '16.30 Quarto pacchetto di sanzioni Ue: si allarga la black list degli oligarchi colpiti\n', 'L’Unione europea sta per lanciare il quarto pacchetto di sanzioni contro la Russia per l’invasione dell’Ucraina. Salvo imprevisti dell’ultimo momento, nelle prossime ore sarà completata la procedura d’azione delle nuove misure che comprenderanno anche l’allargamento di una black list di soggetti considerati vicini al presidente russo Vladimir Putin. Tra questi dovrebbe esserci anche l’oligarca Roman Abramovich, il proprietario del Chelsea già colpito dalle sanzioni messe in campo dal governo del Regno Unito. \n', '15.05 Terminato il quarto round di colloqui\n', 'È durato circa tre ore il quarto round di negoziati tra Russia e Ucraina, con le delegazioni che si sono riviste in video-conferenza. La riunione riprenderà domani 15 marzo con un quinto round dopo quella che viene definita una «pausa tecnica». \n', '15.00 Zelensky interverrà al Congresso Usa\n', 'È fissato per mercoledì 16 marzo alle 14 in Italia l’intervento al Congresso americano del presidente ucraino Volodymyr Zelensky. «Non vediamo l’ora di ascoltare il presidente Zelensky al Congresso – si legge in una nota congiunta della speaker della Camera Nancy Pelosi e del leader democratico al Senato Chuck Schumer – e di trasmettere il nostro sostegno al popolo ucraino che sta difendendo con coraggio la democrazia». Oggi 13 marzo ci sarebbe dovuto essere un ulteriore intervento alla sessione straordinaria dell’assemblea parlamentare del Consiglio d’Europa. Appuntamento però saltato per impegni inderogabili da parte del presidente ucraino. I parlamentari hanno atteso in silenzio per dieci minuti che da Kiev prendesse la parola il premier ucraino, Denis Smihal, che avrebbe dovuto sostituire Zelensky. Ma il collegamento non è stato possibile ed è stato rinviato alle 16 del pomeriggio.\n', '13.58 – Cominciata l’evacuazione da Mariupol\n', 'Poco fa è stato sbloccato il corridoio umanitario per garantire l’evacuazione dei civili da Mariupol, città nel sud dell’Ucraina assediata dai russi. Almeno 160 le auto private che stanno lasciando il centro abitato, come riferisce il consigliere del sindaco di Mariupol, Petro Andryushchenko, citato dall’agenzia ucraina Unian.\n', '13.32 – Mosca: scatta il fallimento rapido per le aziende scappate all’estero\n', 'A spiegarlo è il ministro delle finanze russo, Anton Siluanov, che, intervistato dalla tv Rossiya-24, secondo quanto riporta la Tass, ha dichiarato che le imprese che sono fuggite dalla Russia, dopo l’invasione dell’Ucraina, potranno essere dichiarate fallite entro 3-6 mesi con una procedura accelerata. «Abbiamo previsto e sviluppato un meccanismo speciale: il fallimento accelerato che prevede l’amministrazione temporanea accelerata e la vendita delle società che hanno deciso di abbandonare la Russia», ha detto.\n', '13.13 – Kiev: «Mosca più disposta a colloqui costruttivi»\n', 'Anche se ancora non si è arrivati a una soluzione, sembra esserci uno spiraglio di luce nei negoziati Kiev-Mosca. Mentre è in corso il quarto round dei colloqui tra Russia e Ucraina, il vice capo dell’ufficio del presidente Zelensky, Ihor Zhovkva, ha fatto sapere che la posizione di Mosca sembra essere adesso più costruttiva. «Invece di darci un ultimatum o linee rosse o chiedere all’Ucraina di capitolare, ora sembrano avviare negoziati costruttivi», ha detto a Radio 4’s Today, secondo quanto riportato dalla Bbc.\n', '12.54 – Mosca è pronta a prendere il «controllo totale» della città\n', 'Altro che negoziati di pace. Mosca alza il tiro e fa sapere che l’esercito russo non esclude di prendere il «controllo totale» delle grandi città ucraine. La guerra, intanto, prosegue «secondo i piani» e sarà «completata». Le autorità russe, spiega ancora il portavoce del Cremlino Peskov citato dalla Tass, non ha chiesto assistenza militare alla Cina perché «ha il potenziale» per fare da sola. Mosca, inoltre, ritiene che ci siano motivi per credere che la Russia sarà in grado di «minimizzare» le conseguenze delle sanzioni occidentali. Non c’è al momento, dunque, una data per la fine di quella che i russi si ostinano a chiamare «operazione speciale» in Ucraina.\n', '12.39 – Papa Francesco: «Non recepita la lezione delle tragedie del XX secolo»\n', '«Diverse guerre regionali e specialmente la guerra in corso\xa0in Ucraina dimostrano che chi governa le sorti dei popoli non ha ancora recepito la lezione delle tragedie del XX secolo». Questo il messaggio, forte e chiaro, del Papa nell’udienza di oggi 14 marzo all’Associazione Anima per il sociale nei valori d’impresa dell’Unione industriali del Lazio.\n', '12.25 – Chernobyl di nuovo senza elettricità\n', 'Ancora una volta la centrale di Chernobyl è tagliata fuori dalla rete elettrica. Ad annunciarlo poco fa è stato l’operatore della centrale.\n', '11.47 – «Kadyrov è nascosto in un seminterrato vicino Kiev»\n', 'Il leader ceceno, ritenuto fedelissimo di Vladimir Putin, Ramzan Kadyrov, si troverebbe a Ivankov, nel distretto di Kiev e, secondo il ministro degli Interni ucraino, Anton Gerashchenko, sarebbe nascosto in un seminterrato. Lo riporta l’agenzia Unian.\n', '11.19 – Al via i colloqui Ucraina-Russia\n', 'È cominciato il quarto round di colloqui tra Kiev e Mosca. A riferirlo è un negoziatore ucraino. Tutti i precedenti incontri tra Russia e Ucraina non hanno portato a grandi risultati, se non a un cessate il fuoco per consentire i corridoi umanitari. Anche oggi, infatti, il principale negoziatore di Kiev e consigliere presidenziale, Mykhailo Podolyak, ha definito i negoziati «difficili», sostenendo poi che le due parti hanno «posizioni specifiche». La comunicazione, dunque, continua ad essere difficile. La ragione del disaccordo «è che ci sono sistemi politici troppo diversi», ha specificato poi Podolyak su Telegram. La trattativa «va avanti».\n', '11.14 – Sono dieci i corridoi umanitari di oggi\n', 'Secondo il Kyiv Independent, sono 10 i corridoi umanitari negoziati tra Kiev e Mosca che dovrebbero essere aperti nella giornata di oggi 14 marzo: 7 solo nella regione di Kiev e 3 in quella di Luhansk. Nessun corridoio umanitario, invece, è stato previsto per la città di Mariupol. Da giorni le autorità ucraine stanno provando a far arrivare un convoglio umanitario nella città ma sembra essere impossibile. Secondo l’Onu, le persone che finora sono riuscite a fuggire dall’Ucraina, dopo l’invasione russa, sono più di 2,8 milioni.\n', '10.39 – Kiev: 90 bambini uccisi finora\n', 'Ammonta a 90 il numero di bambini uccisi dall’inizio della guerra in Ucraina. Sono invece 100 i feriti. Lo afferma l’ufficio del procuratore generale dell’Ucraina, secondo quanto riporta il Guardian. «Il maggior numero di vittime è nelle regioni di Kiev, Kharkiv, Donetsk, Chernihiv, Sumy, Cherson, Mykolayiv e Zhytomyr», si legge in un comunicato. Intanto si apprende che sarebbero almeno due le persone decedute in seguito all’attacco allo stabilimento aeronautico Antonov, a nord di Kiev. Lo riferisce il consiglio comunale della capitale ucraina.\n', '10.30 – 2500 i morti a Mariupol \n', 'È arrivato a oltre 2.500 il numero delle persone che hanno perso la vita a Mariupol, città portuale nel sud dell’Ucraina assediata e bombardata dalle truppe russe, dall’inizio della guerra lo scorso 24 febbraio. Lo ha certificato Oleksiy Arestovych, consigliere del presidente ucraino Volodymyr Zelensky, spiegando che i dati sono stati forniti dall’amministrazione comunale di Mariupol. «Questa è una catastrofe alla quale il mondo non ha dato il giusto peso», ha detto.\n', '10.26 – 40 mila siriani arruolati dalla Russia\n', 'Sono più di 40 mila i miliziani siriani arruolati finora dalla Russia in Siria, secondo quanto riferito dall’Osservatorio nazionale per i diritti umani che si avvale sul terreno di una fitta rete di fonti locali. L’Osservatorio precisa che finora nessun combattente siriano è stato trasferito al fronte ucraino dai rappresentanti militari russi. «Finora si sono iscritti alle liste di arruolamento più di 40 mila combattenti», ha spiegato l’Osservatorio, sostenendo che questi non sono «volontari» bensì si sono iscritti dietro promesse di ricevere «un salario e privilegi».\n', '10.00 – Il bombardamento di Chernihiv \n', '«Stanotte i russi hanno distrutto l’Università politecnica di Cernihiv»: lo ha reso noto, pubblicando un video su Telegram, Viacheslav Chaus, governatore dell’amministrazione regionale, aggiungendo che «la situazione continua a essere difficile ma non è cambiata molto. Oggi parleremo con il governo sulla possibilità di aprire il corridoio verde da Cernihiv».\n', '9.30 – I minatori intrappolati a Donetsk \n', 'Un attacco delle forze ucraine a Donetsk ha provocato l’interruzione di elettricità a una condotta di ventilazione della miniera di carbone di Zasyadko, la più grande del Donbass, e 83 lavoratori risultano intrappolati al suo interno. Lo riferisce l’agenzia Interfax. «L’alimentazione della miniera di Zasyadko è stata interrotta alle 20.45 a seguito di un attacco al distretto di Kyivsky di Donetsk. Ci sono 83 persone all’interno; devono essere portate in superficie», ha detto il servizio stampa del ministero del carbone ed energia dell’autoproclamata filorussa Repubblica di Donetsk (Dpr). Al momento, «un’unità di soccorso è al lavoro presso la miniera», ha aggiunto.\n', '9.30 – Kuleba: «Dateci le armi»\n', '«A coloro che all’estero hanno paura di essere trascinati nella terza guerra mondiale: l’Ucraina combatte con successo. Abbiamo bisogno di voi per aiutarci a combattere. Forniteci tutte le armi necessarie». Lo scrive il ministro degli Esteri ucraino Dmytro Kuleba su Twitter. «Applicate più sanzioni alla Russia e isolatela completamente. Aiutate l’Ucraina a costringere Putin al fallimento e scongiurerete una guerra più grande», ha scritto il ministro ucraino.\n', '9.21 – Corridoio tra Crimea e Donbass\n', 'Un corridoio di terra è stato stabilito tra la Crimea e il Donbass. Lo riporta la Cnn citando l’agenzia di stampa statale russa Ria Novosti. Nel suo report, l’agenzia di stampa ha citato il vicepremier della Crimea Georgiy Muradov, che è il rappresentante permanente della Repubblica di Crimea sotto il presidente della Russia. Secondo la Ria, il corridoio fornisce un percorso strategico che collega la Crimea a Mariupol, che è attualmente circondata da truppe separatiste russe e sostenute dalla Russia. Il corridoio di terra permetterebbe alle truppe in Crimea di unire le forze con i ribelli sostenuti dalla Russia nell’autoproclamata Repubblica Popolare di Donetsk (DPR), oltre a dare alle forze sostenute dalla Russia l’accesso alle città portuali chiave lungo il Mar d’Azov. \n', '9.00 – Colpito edificio residenziale Kiev, due morti\n', 'Un proiettile di artiglieria ha colpito un edificio di nove piani a Kiev: due persone sono rimaste uccise e tre ferite nel nord-ovest della capitale. Questo hanno riferito i servizi di emergenza ucraini. Intanto è morta, così come suo figlio, una delle due donne incinte salvate dal bombardamento dell’ospedale pediatrico di Mariupol. \n', '8.30 – Il boom delle Vpn in Russia \n', 'In Russia vanno a ruba le Vpn, ovvero gli strumenti che mascherano il reale indirizzo internet dell’utente consentendo di scavalcare la censura del governo. Secondo i dati forniti dalla società di analisi SensorTower a Cnbc, tra il 24 febbraio, giorno dell’invasione dell’Ucraina, e l’8 marzo sono stati ben 6 milioni i download di queste app tra Play Store e App Store, con un aumento del 1.500per cento rispetto alla finestra di 13 giorni precedente all’attacco. La società di servizi Vpn SurfShark ha inoltre riferito che le vendite in Russia, sempre a partire dal 24 febbraio, si sono impennate del ben 3.500 per cento. Le Vpn, oltre a mascherare il reale indirizzo Ip dell’utente, simulano anche una posizione geografica differente rispetto a quella effettiva. In questo modo chi naviga dalla Russia può accedere a siti e servizi altrimenti bloccati o rallentati. L’utilizzo di questo strumento consente di poter usufruire dei servizi da un lato aggirando la censura del governo, dall’altra le limitazioni imposte dalle aziende tecnologiche occidentali dopo lo scoppio della guerra. In risposta alle restrizioni di Mosca, l‘8 marzo Twitter ha lanciato una versione Tor della piattaforma, che ne garantisce la fruizione anche in caso di censura.\n', '8.07 – La Russia: «L’Occidente vuole il nostro finto default»\n', 'Le sanzioni e il congelamento dei conti in valuta estera della Russia sono un tentativo dei Paesi occidentali di voler orchestrare il suo default artificiale. Lo afferma il ministero delle Finanze russo, riferisce l’agenza Tass. «Le dichiarazioni secondo cui la Russia non può far fronte ai propri obblighi di debito pubblico non corrispondono alla realtà», ha aggiunto il ministero in una nota.\n', '8.00 – L’allarme antiaereo a Leopoli \n', 'È stata un’altra notte difficile nei rifugi per gli abitanti di Leopoli dove è scattato un lungo allarme aereo durato più di cinque ore. Gli allarmi di questo tipo aumentano in durata e frequenza di giorno in giorno: l’ultimo è scattato con le sirene d’allarme alle 2.30 circa, ora locale, ed è terminato alle 7.45 costringendo le persone a cercare riparo nei rifugi, anche se molti residenti della città nell’ovest dell’Ucraina, risparmiata finora dalle bombe russe, preferiscono comunque trascorrere la notte in casa. Nei giorni precedenti gli allarmi erano durati due o tre ore, come ieri quando missili russi hanno colpito il centro di addestramento a Yavoriv, a 50 km da Leopoli e 20 dalla Polonia, uccidendo 35 persone. Intanto un condominio a Kiev è stato colpito dai russi ed è parzialmente crollato.\n', '7.20 – Mariupol assediata, bombardamenti senza sosta\n', 'I civili che cercano di scappare da Mariupol nel sud dell’Ucraina raccontano di scene disperate nella città in cui le forze russe hanno intensificato l’assedio. Lo riferisce la Bbc che ha raccolto le testimonianze dei cittadini. Padre Pavel Komashevsky, un prete, ha raccontato che, nelle zone residenziali, gli abitanti vengono bombardati senza sosta notte e giorno, con il rombo dei jet sulle loro teste e le esplosioni di missili Grad. L’uomo ha spiegato anche che manca l’elettricità e che cibo e acqua stanno per finire e che, quindi, gli abitanti hanno iniziato a saccheggiare negozi e farmacia. Padre Pavel, tra l’altro, ha provato ad andarsene giorni fa ma i tentativi di evacuare, attraverso un corridoio umanitario, sono stati abbandonati per i bombardamenti russi.\n', '7.09 – Nuovi colloqui tra Russia e Ucraina\n', 'Un nuovo round di colloqui tra Russia e Ucraina si terrà oggi 14 marzo tramite collegamento video e inizierà alle 10:30, ora di Kiev. Lo ha detto Anton Gerashchenko, consigliere del ministro degli Interni ucraino.\n', '6.40 – Oms: «Dalla guerra rischi per la pandemia»\n', 'L’Organizzazione mondiale della sanità (Oms) teme che la guerra in Ucraina possa peggiorare la pandemia di Covid-19 e sta cercando di fare di più per limitare la diffusione delle malattie infettive. Lo riporta la Cnn. I casi nella regione sono in calo rispetto alla settimana precedente, ma c’è un rischio significativo che ci siano malattie e decessi più gravi a causa dei bassi tassi di vaccinazione in Ucraina, così come tra gli oltre 2 milioni che sono fuggiti dal Paese nelle aree circostanti. Il tasso di vaccinazione in Ucraina è del 34 per cento contro quello della vicina Moldavia che è del 29 per cento, secondo Our World In Data. Numeri alla mano, ci sono stati un totale di 791.021 nuovi casi di Covid-19 e 8.012 nuovi decessi in Ucraina e nei Paesi circostanti tra il 3 e il 9 marzo, secondo un rapporto dell’OMS pubblicato domenica.\n', '5.59 – Ambasciata Usa: «Via gli americani»\n', 'L’ambasciata Usa a Kiev invita ancora una volta gli americani a lasciare immediatamente l’Ucraina, in seguito alla situazione di sicurezza «violenta e imprevedibile» legata agli attacchi russi.\n', '4.40 – Chernobyl, lo staff si ferma\n', 'Lo staff della centrale nucleare di Chernobyl ha sospeso le riparazioni e la manutenzione delle apparecchiature relative alla sicurezza «in parte a causa della stanchezza fisica e psicologica». Lo hanno riferito le autorità dell’Ucraina all’Agenzia internazionale per l’energia atomica (Aiea).\n', '3.40 – Kadyrov minaccia gli ucraini\n', 'Ramzan Kadyrov, il leader della Cecenia e fedelissimo di Vladimir Putin, è in Ucraina per combattere con le forze russe. In un video postato su Telegram, Kadyrov si mostra in mimetica, insieme ad altri soldati attorno a un tavolo, per definire piani di guerra. Il leader della Cecenia dice di essere vicino Kiev, a Gostomel. «L’altro giorno eravamo a circa 20 chilometri da voi nazisti, ora siamo ancora più vicino», afferma esortando le forze ucraine ad arrendersi o «vi finiremo». Kadyrov, che governa la repubblica di Cecenia russa con il pugno di ferro, è un ex ribelle diventato alleato del Cremlino con una forza paramilitare al suo comando. All’inizio dell’offensiva russa sui social network sono circolate immagini che mostravano una piazza della capitale cecena Grozny piena di soldati che affermavano di essere diretti in Ucraina. Le forze di Kadyrov sono accusate di numerosi abusi in Cecenia. E secondo lui l’offensiva in Ucraina non sta andando come sperato perché non è abbastanza brutale: in un messaggio audio pubblicato nei giorni scorsi, Kadyrov si è rivolto direttamente al presidente russo e gli ha chiesto di «chiudere gli occhi di fronte a tutto e consentire di farla finita in un paio di giorni».\n', '3.15 – 328 mila profughi in Moldavia\n', 'Sono più di 328 mila i rifugiati ucraini arrivati in Moldavia dall’inizio dell’invasione russa. Lo afferma il ministro degli Esteri moldavo Nicu Popescu, sottolineando che circa 101 mila profughi, di cui 48.254 bambini, sono in ripari allestiti o in case private.\n', '2.37 – Zelensky e l’incontro con Putin\n', 'Il presidente Volodymyr Zelensky si impegna a continuare le trattative con la Russia e, in un nuovo video, afferma che la delegazione dell’Ucraina per i negoziati ha il chiaro compito di fare il possibile per assicurare un incontro con Vladimir Putin. Zelensky, da tempo, chiede un incontro col suo omologo russo, ma finora la sua richiesta non è stata ascoltata dal Cremlino.\n', '2.08 – L’allarme della Croce Rossa su Mariupol\n', 'Allarme del Comitato internazionale della Croce Rossa (Cicr): se un accordo non verrà raggiunto a Mariupol, si rischia lo scenario peggiore per centinaia di migliaia di civili. Nella città c’è una situazione «di estrema se non totale mancanza di beni di base come il cibo, l’acqua e le medicine. Corpi senza vita di civili e combattenti restano intrappolati sotto le macerie e all’aria aperta. La sofferenza umana è semplicemente immensa», afferma il Cicr. «Tutti i partecipanti ai combattimenti devono accordarsi sulle modalità e i tempi di un cessate il fuoco, e sui luoghi precisi» per i corridoi. «Il tempo sta per scadere per centinaia di migliaia» di persone, aggiunge la Croce Rossa. «La storia guarderà con orrore a quanto sta accadendo a Mariupol se non sarà raggiunto un accordo il prima possibile», osserva il Cicr.\n', '00.45 – Instagram bloccato in Russia\n', 'L’agenzia di stampa Ria Novosti fa sapere che in Russia l’accesso al social network Instagram è bloccato dalla mezzanotte. L’agenzia Roskomnadzor, su richiesta dell’Ufficio del procuratore generale della Federazione Russa, ha limitato l’accesso a Instagram nel Paese a causa di appelli alla violenza contro i russi. Successivamente, l’agenzia ha chiarito che avrebbe completato la procedura per imporre restrizioni all’accesso a Instagram nella Federazione Russa a partire dalla mezzanotte.\n', 'Foto in copertina di repertorio']"
362,news-926697,«Siamo al fianco del popolo ucraino»: 4 mila studenti e docenti russi si schierano contro Putin,https://www.open.online/2022/03/14/ucraina-russia-lettera-universita-lomonosov-vs-putin,2022-03-14 22:52:00,"['«Siamo al fianco del popolo ucraino»: 4 mila studenti e docenti russi si schierano contro Putin\n', '\n', 'La lettera è stata firmata dal personale della più antica università russa, la Lomonosov di Mosca: «Condanniamo categoricamente l’invasione»\n', '«Condanniamo categoricamente la guerra che il nostro Paese ha scatenato in Ucraina». Quattromila fra insegnanti, accademici, studenti, laureati e personale della Università statale Lomonosov di Mosca prendono posizione contro l’invasione russa dell’Ucraina. «La guerra è violenza, crudeltà, morte, perdita di persone care, impotenza e paura che non possono essere giustificate da nessun obiettivo. La guerra è l’atto più crudele di disumanizzazione», si legge nella lettera. «Esprimiamo il nostro sostegno al popolo ucraino, chiediamo alla leadership russa di cessare immediatamente il fuoco e di lasciare al più presto il territorio dello stato sovrano dell’Ucraina ponendo fine a questa guerra vergognosa». Studenti e docenti della più antica università russa si appellano poi a «tutti i cittadini russi che hanno a cuore il loro futuro» perché si uniscano «al movimento per la pace. Siamo contro la guerra».']"
363,news-926635,«Fermate la guerra»: una dipendente della tv di Stato russa manifesta in diretta contro l’invasione in Ucraina – Il video,https://www.open.online/2022/03/14/russia-dipendente-channel-one-vs-guerra-ucraina-video,2022-03-14 21:30:00,"['«Fermate la guerra»: una dipendente della tv di Stato russa manifesta in diretta contro l’invasione in Ucraina – Il video\n', '\n', '«Non credete alla propaganda, qui vi stanno mentendo», si legge sul cartello che la donna espone dietro alla conduttrice\n', 'In Russia una dipendente di Channel One ha interrotto una trasmissione in diretta sulla tv di stato russa. Lo ha fatto sventolando un cartello con la scritta: «No alla guerra, fermate la guerra». Nei filmati ampiamente condivisi in Russia, anche sull’app di social media Telegram, Marina Ovsyannikova entra nell’inquadratura dietro alla conduttrice del telegiornale. «Non credete alla propaganda, qui vi stanno mentendo. Russi contro la guerra», si legge sul suo cartello. Dopo il gesto di Marina Ovsyannikova, i suoi profili social sono stati inondati di commenti, tra cui tanti «grazie» ma anche alcuni insulti. Secondo Nexta Tv, Ovsyannikova è già stata arrestata. Sui mezzi di informazione russi, l’immagine della donna è stata oscurata per rispettare le leggi sulla censura in vigore nel Paese.\n', 'Prima del gesto di protesta, Ovsyannikova aveva registrato un video in cui condannava la guerra in Ucraina e la propaganda del programma: «Purtroppo, negli ultimi anni ho lavorato per Channel One», ha detto nel videomessaggio. «Ho fatto propaganda al Cremlino e me ne vergogno molto: ho lasciato che le persone mentissero dagli schermi TV e ho permesso al popolo russo di essere zombificato. Non abbiamo detto nulla nel 2014, quando è il conflitto era iniziato. Non abbiamo protestato quando il Cremlino ha avvelenato Navalny. Abbiamo semplicemente osservato in silenzio questo regime disumano».\n', 'In copertina Twitter | Oleksandra Matviichuk']"
364,news-926253,"Guerra in Ucraina: dagli assedi alle città all’offensiva sul mare, la strategia di Mosca e cosa possiamo aspettarci",https://www.open.online/2022/03/14/guerra-in-ucraina-dagli-assedi-alle-citta-alloffensiva-sul-mare-la-strategia-di-mosca-e-cosa-possiamo-aspettarci,2022-03-14 21:21:00,"['Guerra in Ucraina: dagli assedi alle città all’offensiva sul mare, la strategia di Mosca e cosa possiamo aspettarci\n', '\n', 'I russi sono da giorni alle porte di Kiev e Mariupol, ma non entrano; gli ucraini non sembrano poter contrattaccare. Bertolotti (Ispi): «Ecco la linea di confine che la Russia potrebbe accettare»\n', 'Da quando la Russia ha invaso l’Ucraina il 24 febbraio scorso, in molti si sono interrogati sul futuro del conflitto e sull’importanza strategica degli obiettivi colpiti dalla Russia. Nulla è ancora scritto, ma un’analisi di ciò che è accaduto finora offre spunti di rilievo per cercare di capire le ragioni dietro la scelta degli obiettivi e per provare a prevedere come terminerà la guerra. Abbiamo raccolto gli elementi essenziali per provare a capire la situazione, a partire, innanzitutto, da come si sono mossi finora i due eserciti, in particolare quello russo.\n', 'I movimenti delle truppe\n', 'L’entrata delle truppe russe in Ucraina è avvenuta da quattro fronti: il confine con la Bielorussia, vicino Kiev; quello con la Russia, nei pressi di Kharkiv, la seconda città del paese; dalle repubbliche separatiste del Lugansk e del Donetsk; e dalla Crimea, già occupata dal 2014. L’invasione si è mossa molto velocemente all’inizio, per poi rallentare e stabilizzarsi. Già il 2 marzo le truppe russe erano giunte alle porte di Kiev, Kharkiv e Mariupol e nelle ultime due settimane i territori in mano russa si sono per lo più concentrati intorno a queste città. Osservando la mappa del movimento delle truppe i giorni successivi, si può notare che da allora i russi hanno preso il controllo dell’area a nord della Crimea, lasciando che il fiume Dnepr facesse da confine con l’Ucraina libera. Inoltre, si è consolidato il corridoio lungo il Mar Nero che inglobando almeno parzialmente (finora) Mariupol blocca buona parte dei porti ucraini sul Mar Nero. In questo modo, la Russia si è assicurata la continuità territoriale tra tuti i territori occupati e la madrepatria. \n', 'E’ importante notare che, nonostante siano ormai accerchiate su più fronti, l’esercito russo non ha preso il controllo di città strategiche come Kiev o Mariupol, ma si è piuttosto mosso in propaggini che si addentrano nel paese verso il fiume Dnepr. Questo si deve, come ha spiegato a Open Claudio Bertolotti, esperto di terrorismo, radicalizzazione e difesa presso l’ISPI, alla difesa che l’Ucraina ha adottato, che ha riparato i centri urbani ma non si è disposta in modo lineare. \n', 'Gli atti “terroristici” e la presunta debolezza dell’esercito russo\n', 'La guerra in Ucraina è stata finora caratterizzata da un particolare accanimento dell’esercito russo verso i civili. Sono stati bombardati diversi ospedali e abitazioni private, e nemmeno i corridoi umanitari sono stati risparmiati. Azioni di questo tipo sono riuscite a suscitare grande clamore e fanno apparire l’esercito russo particolarmente forte agli occhi dei cittadini ucraini, che hanno abbandonato in massa le città. Una tattica che cerca dunque di fare leva sulla paura diffusa tra i civili per guadagnare terreno mentre sul campo strettamente militare le cose vanno peggio del previsto. Putin ha già schierato 200 mila uomini, 10 mila sono caduti e tra questi anche tre generali, un numero particolarmente alto se relazionato all’entità del conflitto. Secondo Bertolotti, però, sul campo di battaglia, la guerra ha quasi sempre rispettato le aspettative di entrambi i paesi. Nello specifico: «I russi non vedono di buon occhio la guerra totale che scaturirebbe da un’invasione terrestre dei grandi centri abitati, ma preferiscono invece scorare e fiaccare la popolazione ucraina», ha spiegato Bertolotti. Secondo l’analista, la Russia punta a indebolire prima di tutto il governo di Zelensky e la sua credibilità agli occhi del popolo ucraino.\n', 'Il confine lungo il Dnepr che potrebbe mettere fine al conflitto\n', 'Al momento, la guerra si trova quindi in una situazione di stallo. L’Ucraina probabilmente non lancerà una controffensiva, mentre la Russia non sembra intenzionata a prendere Kiev e Mariupol. Se il quadro dovesse stabilizzarsi, secondo Bertolotti lo scenario più probabile sarebbe la divisione dell’Ucraina lungo la linea di confine tracciata dal fiume Dnepr. Il paese invaso potrebbe ripiegare ad ovest e da lì istituire una difesa lineare, mentre la Russia riuscirebbe ad ottenere un cuscinetto tra che la separi dall’Europa occidentale, magari instaurando un governo filorusso nella porzione di Ucraina occupata. E’ invece da escludersi l’ipotesi di un’invasione totale dell’Ucraina, aggiunge l’analista di ISPI: «Per l’esercito russo potrebbe diventare estremamente faticosa, viste anche le armi da difesa che l’occidente sta inviando ai militari ucraini».']"
365,news-926617,"Mariupol, le immagini dei corazzati ucraini che attaccano le truppe russe – Il video",https://www.open.online/2022/03/14/ucraina-mariupol-combattimenti-video,2022-03-14 20:31:00,"['Mariupol, le immagini dei corazzati ucraini che attaccano le truppe russe – Il video\n', '\n', 'La città si trova da giorni sotto l’assedio russo, con centinaia di migliaia di civili bloccati al freddo, senza acqua né cibo\n', 'Un video, rilanciato dal canale Nexta Tv, mostra la resistenza a Mariupol, città dell’Ucraina sudorientale nella regione della Priazovia, nella regione di Donetsk e capoluogo dell’omonimo distretto. La città è ormai famosa in tutto il mondo perché devastata e da giorni sotto l’assedio russo, con ancora centinaia di migliaia di civili bloccati al freddo, senza acqua né cibo. Nel video si vede un mezzo corazzato ucraino – definito APC-4 (dall’inglese Armoured Personnel Carrier, “trasportatore corazzato di personale”) – sparare alle truppe e ai corazzati russi da pochissima distanza.']"
366,news-926551,"Ucraina, giornalista britannico gravemente ferito durante un attacco russo: è in terapia intensiva",https://www.open.online/2022/03/14/ucraina-giornalista-uk-ferito,2022-03-14 19:11:00,"['Ucraina, giornalista britannico gravemente ferito durante un attacco russo: è in terapia intensiva\n', '\n', 'La notizia arriva all’indomani dell’uccisione del reporter statunitense Brent Renaud\n', 'Un giornalista britannico di Fox News è rimasto gravemente ferito in Ucraina. Il reporter, Benjamin Hall, ha subito fratture da schegge a entrambe le gambe durante un attacco delle forze militari russe. Secondo quanto riferito dal procuratore generale dell’Ucraina Irina Venediktova sulla sua pagina Facebook, il giornalista, 39 anni, lavora come corrispondente per Fox ed è attualmente ricoverato in terapia intensiva. L’emittente ha spiegato che al momento «si hanno pochi dettagli» sull’accaduto. Secondo le prime informazioni Hall stava «raccogliendo informazioni vicino Kiev». La notizia arriva all’indomani dell’uccisione del reporter statunitense Brent Renaud, ex collaboratore del New York Times. «Voglio rivolgermi ai nostri partner: conto sul fatto che i leader del mondo civilizzato si decidano a chiudere i cieli», ha scritto Venediktova in riferimento alla richiesta di una no fly zone, finora esclusa dalla Nato.']"
367,news-926529,«Mezzi militari diretti dalla Bielorussia in Ucraina»: le immagini del convoglio a Gomel – Il video,https://www.open.online/2022/03/14/ucraina-mezzi-militari-bielorussia-video,2022-03-14 18:59:00,"['«Mezzi militari diretti dalla Bielorussia in Ucraina»: le immagini del convoglio a Gomel – Il video\n', '\n', 'Si troverebbe a meno di 50 chilometri dal confine: «Davanti alla colonna c’è un veicolo contrassegnato dalla lettera V» \n', 'Un lungo convoglio di mezzi militari sarebbe in movimento in Bielorussia verso il confine con l’Ucraina. A dirlo è l’agenzia ucraina Unian. Circolano online alcuni video di testimoni che immortalano il grande dispiegamento di forze. «La colonna nemica dalla Bielorussia si sta avvicinando al confine ucraino», scrivono i media ucraini. Il filmato su TikTok, che dovrebbe essere stato girato vicino a Gomel, seconda città più popolosa del paese a meno di 50 chilometri dal confine con l’Ucraina, mostra camion militari e altri veicoli blindati. «Davanti alla colonna c’è un veicolo contrassegnato dalla lettera V, che potrebbe indicare una sua affiliazione con le forze armate» provenienti dalla Russia.']"
368,news-926463,"Ucraina, la testimonianza di un italiano bloccato a Cherson: «Se provi a scappare, i russi ti sparano»",https://www.open.online/2022/03/14/ucraina-kherson-testimonianza-italiano-bloccato,2022-03-14 18:11:00,"['Ucraina, la testimonianza di un italiano bloccato a Cherson: «Se provi a scappare, i russi ti sparano»\n', '\n', 'Il 35enne Giovanni Bruno: «La città è circondata. Abbiamo le provviste limitate. Speriamo ci tirino presto fuori di qui»\n', '«Se qualcuno prova a scappare, gli sparano». A dirlo è un cittadino italiano bloccato a Cherson, Giovanni Bruno. Nella città ucraina occupata dall’esercito russo, e teatro da giorni di proteste contro le forze di Mosca, «è tutto bloccato. La città è circondata. Usciamo solo per cercare di procurarci i beni di prima necessità. Ma ormai non si trova quasi più niente, mancano cibo e medicine», ha detto Bruno, 35 anni. Con lui a Cherson sono bloccate la moglie, di nazionalità ucraina, e la figlia di 22 mesi. Complessivamente, tra Cherson e Nova Kachovka, sono circa 40, tra italiani e familiari ucraini, le persone impossibilitate a partire. «Siamo in contatto con la Farnesina, ma per ora non ci sono possibilità di evacuazione», ha spiegato. «Abbiamo le provviste limitate. Speriamo ci tirino presto fuori di qui», ha aggiunto Bruno. Il 35enne ha raccontato che quando scattano gli allarmi aerei «ci incastriamo tra due muri, tra i pilastri, con la speranza che reggano. Non ci possiamo muovere, ci hanno sconsigliato di andare nel bunker che ha una sola entrata, presidiata dai militari. E comunque siamo al settimo piano, anche fuggire non sarebbe immediato».']"
369,news-926331,Il magnate del petrolio dietro i 40 mila “volontari” dalla Siria per Putin. E il Cremlino ribalta: «È Kiev a reclutare jihadisti» – Il video,https://www.open.online/2022/03/14/guerra-ucraina-volontari-siria-reclutamento-russia-accuse-video,2022-03-14 17:43:00,"['Il magnate del petrolio dietro i 40 mila “volontari” dalla Siria per Putin. E il Cremlino ribalta: «È Kiev a reclutare jihadisti» – Il video\n', '\n', 'Secondo l’Osservatorio per i diritti umani, i miliziani si sarebbero iscritti dietro la promessa di un salario e privilegi\n', 'Il vice ministro degli Esteri russo Oleg Syromolotov sostiene che l’Ucraina abbia reclutato jihadisti dell’Isis e di altre organizzazioni estremiste islamiche in Medio Oriente per farli combattere contro le truppe di Mosca. Le dichiarazioni arrivano in risposta alle accuse di Kiev, secondo cui il Cremlino avrebbe arruolato 16mila membri dell’Isis a sostegno dell’invasione ordinata da Putin. E mentre prosegue il botta e risposta tra le autorità dei Paesi in guerra, la tv russa Zvezda – di proprietà del ministero della difesa di Mosca, diffonde un video i cui protagonisti vengono presentati come «volontari» siriani che vogliono andare nel Donbass per combattere contro i nazionalisti ucraini. Dopo l’annuncio di Serghei Shoigu, il ministro della Difesa russo che aveva comunicato l’arrivo di 16 mila miliziani dal Medio Oriente a sostegno dell’invasione in Ucraina, sono stati aperti uffici di arruolamento nella regione di Dayr az Zor (a Est della Siria) dalle autorità russe e siriane. E fino ad ora avrebbero raccolto 40mila iscrizioni, secondo quanto riferito dall’Osservatorio nazionale per i diritti umani, che però precisa: non si tratta di «volontari», ma di combattenti che si sono iscritti dietro la promessa di ricevere «un salario e privilegi».\n', 'L’Osservatorio nazionale per i diritti umani in Siria ha aggiunto inoltre che dietro la coscrizione ci sarebbe la mediazione di Husam Qaterji, imprenditore siriano che gestisce il traffico di petrolio greggio e altre materie prime dalla Siria orientale alle altre zone del paese, e ha stretti legami con i rappresentanti russi in Siria da un lato e con il governo centrale di Damasco dall’altro. Oltre ai miliziani, la Russia dovrebbe ricevere più di 110 tonnellate di aiuti umanitari dal governo siriano. Il sostengo da Sud si aggiunge a quello della Cecenia del dittatore Ramzan Kadyrov, che si è schierato al fianco di Mosca dopo pochi giorni dall’inizio dell’invasione in Ucraina. ']"
370,news-920631,No! Quelli in Ucraina non sono laboratori militari per la guerra biologica,https://www.open.online/2022/03/14/laboratori-armi-biologiche-ucraina-disinformazione,2022-03-14 17:21:00,"['No! Quelli in Ucraina non sono laboratori militari per la guerra biologica\n', '\n', 'I laboratori ucraini per la produzione di armi biologiche esistono solo negli uffici della propaganda russa, almeno dal 2018\n', 'L’europarlamentare Francesca Donato ha dato credito recentemente in un tweet a una delle dieci bufale della propaganda russa segnalate in un recente report di NewsGuard. La bufala che circola da un po’ di tempo anche su Facebook proviene proprio da uno degli oltre 100 siti collegati a Mosca, ovvero Russia Today. Parliamo della storia secondo cui esisterebbero laboratori biochimici militari in Ucraina, controllati dagli Stati Uniti. La prova sarebbe un filmato dove il Governo americano ne confermerebbe l’esistenza. Ma, come avevamo già spiegato in un precedente articolo, quei laboratori nessuno li vuole nascondere, fanno parte infatti del\xa0Biological Threat Reduction Program\xa0(BTRP) del Dipartimento della Difesa degli Stati Uniti. Vi collaborano vari altri Paesi alleati, ed è finalizzato alla ricerca anche contro le malattie infettive e le minacce biologiche. Dopo due anni di pandemia dovrebbe essere noto che questo genere di strutture esistono in tutto il mondo.\n', 'Per chi ha fretta:\n', 'Analisi\n', 'Riportiamo di seguito le affermazioni della europarlamentare Donato:\n', 'I “debunkers” avevano bollato come “false flags” le notizie sui biolaboratori in Ucraina, fornite dal governo russo. Invece oggi gli USA hanno confermato.\n', 'Parallelamente SkyNews riporta in un tweet la clip di un notiziario russo, che fa riferimento alle dichiarazioni di una portavoce del ministero degli Esteri russo, la quale sembra riferirsi alla medesima narrazione:\n', 'Una portavoce del ministero degli Esteri russo afferma che gli Stati Uniti stanno portando avanti programmi biologici in Ucraina. Afferma che la Russia ha visto documenti a sostegno della loro affermazione secondo cui gli Stati Uniti ospitano componenti di armi biologiche vicino al confine tra Ucraina e Russia.\n', 'Il filmato condiviso da Donato fa riferimento all’intervento avvenuto martedì scorso, dell’alto funzionario del dipartimento di Stato americano Victoria Nuland, durante una audizione al Senato.\n', 'L’Ucraina ha strutture di ricerca biologica – continua Nuland -, percui ora siamo piuttosto preoccupati che le truppe russe possano cercare di ottenerne il controllo.\n', 'Il riferimento è ai laboratori per la ricerca sulle malattie infettive cui accennavamo sopra. Del caso si sono già occupati i colleghi di Facta e Politifact. Il pericolo denunciato è che siano i russi a farne un uso differente.\n', 'Durante l’audizione interviene il senatore Marco Rubio, il quale fa notare l’uso propagandistico della presenza di questi laboratori, manifestando il timore che tali narrazioni siano una copertura di ciò che potrebbero fare i russi:\n', 'Non ho dubbi nella mia mente, senatore – ha risposto Nuland -. Ed è una classica tecnica russa dare la colpa all’avversario per quello che stanno pianificando di fare loro stessi.\n', 'Questa narrazione circola fin da prima dell’invasione russa. Era stata peraltro smentita dai servizi di sicurezza ucraini nel maggio 2020. Prima ancora CodaStory raccontava le origini di questa bufala propagandistica già in un articolo del 2018. Del resto il Biological Threat Reduction Program esiste fin dal 2005, ed era stato creato anche per prevenire minacce di distruzione di massa. Leggiamo il primo articolo del documento fondativo:\n', 'Al fine di assistere […] nella prevenzione della proliferazione delle tecnologie, dei patogeni e delle competenze che si trovano presso l’Istituto di Ricerca Scientifica di Epidemiologia e Igiene (Lviv), l’Istituto di Ricerca Scientifica Anti-Plague di Ulaanian (Odessa), il Centro Sanitario Stazione epidemiologica (Kiev) e altre strutture a […] identificate dal Ministero della Salute dell’Ucraina, […], previa disponibilità di fondi stanziati a tale scopo, in conformità con i termini del presente Accordo.\n', 'Un rappresentante del Control Association Board of Directors, Andy Weber, ha affermato in una intervista riportata da Politifact il 24 febbraio 2022 che tale programma «ha fornito supporto tecnico al Ministero della salute ucraino dal 2005 per migliorare i laboratori di salute pubblica, la cui missione è analoga ai Centri statunitensi per il controllo e la prevenzione delle malattie […] Questi laboratori hanno recentemente svolto un ruolo importante nel fermare la diffusione della COVID-19».\n', 'Il professore associato e direttore del Biodefense Graduate Program presso la Mason University’s Schar School of Policy and Government, Gregory Koblentz, spiega a Open come mai la narrazione russa dei laboratori di armi biologiche in Ucraina potrebbe essere la prima fase di una manovra volta ad attribuire alla Nato un’eventuale minaccia biologica del tutto inventata.\n', '«Questi laboratori vengono utilizzati per diagnosticare e condurre ricerche su malattie endemiche in Ucraina – spiega Koblentz -, non sono progettati o destinati all’uso per condurre ricerche sulle armi biologiche. La preoccupazione non è se la Russia li prenderà in consegna e li utilizzerà per sviluppare armi biologiche. Mosca dispone già di tre grandi strutture di microbiologia militare che utilizza per condurre ricerca e sviluppo sulle armi biologiche. Invece, la preoccupazione è che la Russia diffonda “prove” fabbricate in quei laboratori e affermi di aver scoperto un programma segreto USA-Ucraina per sviluppare armi biologiche. Naturalmente, tale affermazione sarebbe una sciocchezza».\n', '«L’unico modo in cui questi laboratori potrebbero rappresentare un pericolo sarebbe se venissero bombardati, saccheggiati o occupati e individui ignari si infettassero accidentalmente con un campione di patogeno rimanente – continua l’esperto -, che si trovava sul posto ma non più conservato correttamente. L’Oms ha detto all’Ucraina di distruggere i campioni di agenti patogeni ad alto rischio nei loro laboratori per questo motivo».\n', '«Gli Stati Uniti e l’Ucraina sono stati trasparenti sul tipo di ricerca sulla salute pubblica condotta in questi laboratori – conclude Koblentz -, come potete vedere sul sito web dell’ambasciata statunitense. Il Dipartimento della Difesa ha appena pubblicato una nuova scheda informativa in cui spiega la sua assistenza all’Ucraina in questo settore. Il BTRP rafforza la salute e la sicurezza biologica nei laboratori di tutto il Mondo e sviluppa la capacità di questi laboratori nel diagnosticare e studiare le malattie che rappresentano una minaccia per la salute pubblica in quei Paesi. Dall’inizio della COVID-19, il programma ha anche aiutato questi Paesi a rispondere alla Pandemia fornendo kit diagnostici, eccetera».\n', 'Conclusioni\n', 'Non esistono laboratori militari dediti alla produzione di armi biologiche in Ucraina. Gli Stati Uniti in collaborazione con altri Paesi della Nato coordinano il Biological Threat Reduction Program, fondato nel 2005 allo scopo di prevenire le malattie infettive e gli attacchi biologici. La storia secondo cui si tratterebbe di un programma per la produzione di armi biologiche è stata creata ben prima dell’invasione dalla propaganda russa. Il pericolo a cui fa riferimento la portavoce del Dipartimento di Stato americano è legato piuttosto al concreto rischio che siano i russi a farne un uso letale per gli ucraini.']"
371,news-926119,No! Nel video di Zelensky in visita ai soldati feriti non c’è la defunta Inna Derusova. La teoria del complotto,https://www.open.online/2022/03/14/video-visita-zelensky-soldati-feriti-inna-derusova,2022-03-14 15:02:00,"['No! Nel video di Zelensky in visita ai soldati feriti non c’è la defunta Inna Derusova. La teoria del complotto\n', '\n', 'Inna Derusova è morta il 26 febbraio 2022, non poteva essere presente con Zelensky nella recente visita in ospedale. In realtà si tratta di un’altra persona, ancora in vita\n', 'Il 13 marzo 2022, il Presidente ucraino Volodymyr Zelensky pubblica un video che testimonia la visita ai combattenti feriti all’interno di un ospedale. Secondo alcuni utenti, la donna in tenuta militare al suo fianco sarebbe il sargente medico Inna Derusova, deceduta il 26 febbraio 2022. Questa associazione viene utilizzata per sostenere la teoria del complotto che vede Zelensky scappato dall’Ucraina, ma la donna nel video è tutt’altra persona e con un grado superiore a quello della donna deceduta.\n', 'Per chi ha fretta\n', 'Analisi\n', 'Ecco uno dei post Facebook dove viene condiviso il video accompagnato dalla teoria del complotto:\n', 'Breaking News!!!! Per chi ancora crede che Zelensky non sia fuggito in Polonia…..\n', 'Il Presidente Ucraino ha appena pubblicato un video in cui si mette in mostra mentre visita dei soldati ucraini feriti. Peccato che la donna soldato che si vede nel video è Inna Derusova, morta il 26 febbraio. \n', '(articolo sulla morte di Derusova)\n', 'La teoria viene riportata anche via Twitter, come possiamo notare dall’intervento dell’utente @AxlGuidato:\n', 'Zelensky ha pubblicato un video in cui ha presumibilmente visitato un ospedale con soldati feriti delle forze armate dell’Ucraina oggi. Ma nel filmato si vedeva un medico, Inna Derusova, che è morta il 26 febbraio. La morte della donna è stata confermata dai suoi parenti.\n', 'L’utente prosegue la narrativa nei due seguenti tweet del suo thread:\n', 'Poi lo stesso Zelensky le ha conferito il titolo di Eroe dell’Ucraina postumo. Si scopre che il video pubblicato dell’incontro del presidente dell’Ucraina con i soldati feriti il 13 marzo è un falso. Il video è stato registrato a febbraio, prima della morte di Inna Derusova.\n', 'In precedenza, molti media hanno scritto che Zelensky ha lasciato l’Ucraina molto tempo fa, e tutti i video con lui e le registrazioni presumibilmente da Kyiv sono stati fatti in anticipo.\n', 'Il video è stato realmente pubblicato nella pagina Facebook di Zelensky il 13 marzo 2022.\n', 'Essendo ad alta risoluzione, e non quello sgranato diffuso tramite il “passaparola”, risulta possibile osservare il cognome presente nella divisa della donna: Ostashchenko.\n', 'Si tratta di Tetyana Ostashchenko (o Tetiana), nominata nel 2021 comandante delle forze armate ucraine. È la prima donna ad assumere quel ruolo in Ucraina.\n', 'Del sargente medico Inna Derusova ne avevamo parlato a Open in un articolo del 13 marzo 2022, proprio in merito al riconoscimento del titolo di eroe dell’Ucraina. Titolo postumo, essendo morta il 26 febbraio 2022.\n', 'Di seguito possiamo vedere la differenza fisica tra le due militari:\n', 'Conclusioni\n', 'Non è vero che Zelensky abbia registrato il video prima del 26 febbraio 2022, data del decesso di Inna Derusova. La donna al suo fianco, durante la visita all’ospedale dai soldati feriti, è il comandante delle forse armate Tetyana Ostashchenko.']"
372,news-926103,L’assalto degli attivisti in Europa alle ville degli oligarchi: occupata anche quella della figlia di Putin – Il video,https://www.open.online/2022/03/14/oligarchi-russi-occupazioni-proprieta-europa-video,2022-03-14 14:15:00,"['L’assalto degli attivisti in Europa alle ville degli oligarchi: occupata anche quella della figlia di Putin – Il video\n', '\n', 'Si moltiplicano le proteste contro gli oligarchi russi in Europa, soprattutto contro le loro proprietà immobiliare. Manifestazioni che non hanno risparmiato neanche la famiglia del presidente russo\n', 'A Biarritz, elegante cittadina sulla costa basca, è stata occupata da un gruppo attivisti francesi la casa ritenuta nella disponibilità della figlia di Vladimir Putin, Kateryna Tikhonova. Quelle otto stanze lussuose con tre bagni che sarebbero appartenute all’ex genero del presidente russo sono state mostrate in un video diffuso sui social dagli attivisti, che vorrebbero trasformare ora la villa in una sorta di centro di accoglienza: «Per i profughi del regime di Putin» in fuga dall’Ucraina. Nella clip si vede anche la bandiera ucraina sventolare dai balconi. Gli attivisti hanno annunciato di aver cambiato le serrature, per avere il controllo delle porte che apriranno agli ucraini che sono dovuti scappare dal loro Paese sotto attacco. \n', 'Una dimostrazione analoga c’è stata anche a Londra, dove un gruppo di manifestanti ha preso possesso della villa dell’oligarca russo Oleg Deripaska, fondatore di uno dei principali gruppi industriali russi e proprietario anche del gigante dell’alluminio Rusal. Anche in casa sua, situata a Belgrave Square, è stata fatta sventolare la bandiera ucraina, affiancata da uno striscione con la scritta: «Questa proprietà è stata liberata». L’immobile era già stato congelato, dopo che il governo britannico ha inserito Deripaska nella lista degli oligarchi colpiti dalle sanzioni per l’invasione russa in Ucraina. ']"
373,news-926201,"Zelensky, l’appello a resistere per gli ucraini: «Ricostruiremo tutto, anche ogni parte del nostro cuore ucraino»",https://www.open.online/2022/03/14/guerra-ucraina-zelensky-appello-combattere-14-marzo-video,2022-03-14 13:52:00,"['Zelensky, l’appello a resistere per gli ucraini: «Ricostruiremo tutto, anche ogni parte del nostro cuore ucraino»\n', '\n', 'Il presidente ucraino si mostra in video ancora una volta all’aperto, sempre indossando abbigliamento militare, lanciando un invito ai suoi connazionali perché non smettano di combattere\n', 'Il presidente ucraino Volodymyr Zelensky si è mostrato ancora una volta per strada in un video diffuso sui suoi social. In quello diffuso alle 13 in Italia del 14 marzo, Zelensky ha rilanciato l’appello ai suoi connazionali perché non si arrendano, nonostante i pesanti attacchi che ancora nelle ultime ore l’esercito russia sta mettendo a segno: «La Russia continua a distruggere le nostre infrastrutture – dice il presidente ucraino – continua a battere le nostre città. Ma ricostruiremo ogni strada in ogni città. Ogni casa, appartamento di ogni ucraino. Ora che l’occupante è ancora sulla nostra terra, dobbiamo batterlo meglio che possiamo». Da Zelensky parte poi un messaggio di speranza per gli ucraini sotto i bombardamenti ai quali dice di resistere per: «proteggere le città, per proteggere i villaggi, per proteggere ogni metro della nostra terra. E ogni parte del nostro cuore. Cuore ucraino. Anima ucraina. Aiutatevi a vicenda! Sostenetevi a vicenda! Sostieni la difesa! E proteggi lo stato! Insieme – vinceremo. Gloria all’Ucraina!».']"
374,news-926043,"Il leader ceceno Kadyrov al fronte, il governo ucraino: «Nascosto in un seminterrato fuori Kiev» – Il video",https://www.open.online/2022/03/14/guerra-ucraina-kadyrov-cecenia-kiev-video,2022-03-14 13:34:00,"['Il leader ceceno Kadyrov al fronte, il governo ucraino: «Nascosto in un seminterrato fuori Kiev» – Il video\n', '\n', 'Dal seminterrato in cui è nascosto, Kadyrov ha lanciato anche un appello personale a Zelensky: «Ovunque tu vada, ovunque ti nascondi, i nostri combattenti ti raggiungeranno. Inceneriranno con il napalm tutti i tuoi scagnozzi»\n', '«Siamo sempre più prossimi alla Capitale. Arrendetevi o siete finiti». Sono queste le parole di Ramzan Kadyrov, il leader della Cecenia e fedelissimo del presidente Vladimir Putin che sta combattendo insieme alle forze russe per conquistare Kiev. In un video condiviso su Telegram, Kadyrov si mostra in tuta mimetica insieme ad altri soldati intorno a un tavolo per definire piani e strategie di guerra. Per il momento il leader della Cecenia ha fatto sapere di trovarsi a Gostomel, poco distante dalla Capitale, cittadina sede dell’aeroporto già assaltato. «L’altro giorno eravamo a circa 20 chilometri da voi nazisti, ora siamo ancora più vicino», sono le parole di Kadyrov che esorta fortemente le forze ucraine ad arrendersi quanto prima: «Se non vi arrendete, vi finiremo» . \n', '«Esorto coloro che sono a Mariupol ad arrendersi con urgenza, altrimenti sarà troppo tardi. Ci sono 5.000 dei nostri migliori combattenti ceceni intorno e dentro Mariupol. Fai almeno una volta un passo da uomo per il bene dei civili e della città. Ancora una volta dico: la sera sarà tardi! Non hai vissuto con dignità, non combatti con coraggio e muori come un diavolo!» \n', 'Secondo l’agenzia Unian – che ha menzionato il ministero dell’Interno ucraino – il leader ceceno si sarebbe nascosto in un seminterrato vicino Kiev. Da questo contesto protetto starebbe seguendo le azioni militari e studiando le nuove strategie. Tra i tanti messaggi veicolati su Telegram, Kadyrov ha lanciato anche un appello personale al presidente Zelensky e alla «sua banda». \n', '«Ovunque tu vada, ovunque ti nascondi, i nostri combattenti ti raggiungeranno. Inceneriranno con il napalm tutti i tuoi scagnozzi, chiunque abbia mai invaso la vita della popolazione civile ucraina. I soldati delle forze speciali cecene daranno una bastonata a qualsiasi rappresentante della spazzatura di Bandera. Chiunque osi entrare in uno scontro frontale imparerà sicuramente sulla propria pelle cos’è una severa punizione cecena. Mentre Zelensky e la sua banda sono rintanati nei loro bunker sotto uno strato di cemento e ferro lungo un metro, le aspettative più terribili stanno già col fiato sul collo!» \n', 'Intanto, l’ex parlamentare ucraino Yevhen Rybchynsky ha promesso una casa di proprietà con un appezzamento di terreno annesso vicino a Kiev a chiunque riesca a individuare e uccidere il leader ceceno Kadyrov. A renderlo noto è stata l’agenzia di stampa ucraina Unian. «Se Kadyrov è davvero vicino a Kiev – sono le sue parole – allora ogni combattente delle forze armate e della difesa terroristica deve porsi l’obiettivo di distruggere questa vergogna del popolo ceceno e dell’alleato di Huila. Prometto che la testa di Kadyrov è una casa di 40 acri vicino a Kiev!».\n', '\n', 'Il tuo browser non supporta il tag iframe']"
375,news-925937,La vera storia della bambina ucraina con fucile e lecca lecca: non è una combattente,https://www.open.online/2022/03/14/vera-storia-bambina-ucraina-fucile-lecca-lecca,2022-03-14 12:28:00,"['La vera storia della bambina ucraina con fucile e lecca lecca: non è una combattente\n', '\n', 'Una foto impressionante ed emotiva, ma che bisogna raccontare con il contesto corretto\n', 'Circola una foto raffigurante una bambina ucraina, seduta nella finestra di un rudere, intenta a presidiare un’area con in braccio un fucile gustandosi un lecca lecca. Tra i suoi capelli si notano le trecce giallo blu, i colori dell’Ucraina, ed è diventata un simbolo della resistenza contro l’invasione russa di Vladimir Putin. Si tratta di una vera e propria “soldatessa” o si tratta di una messinscena? In molti hanno raccontato la vera storia della foto, ma non tutti la conoscono.\n', 'Analisi\n', 'Lo scatto è stato pubblicato dal padre, Oleksii Kyrychenko, in un post Facebook dell’undici marzo 2022 dove riporta una sorta di titolo: «Young girl with candy».\n', 'Nel rispondere ai commenti, il padre spiega che la bambina è sua figlia, che ha effettivamente 9 anni e che si è trattato di una messinscena, confermando supposizioni poste da un utente: «La foto è incredibile. Presumo fosse una messinscena per evidenziare gli orrori di Putin che invade una nazione mettendo in pericolo i civili, inclusi i bambini».\n', 'In un post pubblicato il 13 marzo 2022, il padre Oleksii Kyrychenko pubblica la vera storia della foto, allegandone altre due. Un ulteriore dettaglio viene riportato nel racconto: gli scatti risalgono al 22 febbraio 2022, due giorni prima dell’inizio dell’invasione di Vladimir Putin in Ucraina. Ecco il testo in inglese del post:\n', 'History of one photo. ']"
376,news-925947,"Anonymous viola le stampanti militari russe, raffica di messaggi anti Putin: «Questa non è la tua guerra, ma del tuo governo»",https://www.open.online/2022/03/14/guerra-ucraina-anonymous-viola-stampanti-militari-russe,2022-03-14 12:16:00,"['Anonymous viola le stampanti militari russe, raffica di messaggi anti Putin: «Questa non è la tua guerra, ma del tuo governo»\n', '\n', 'Dalle stampanti russe violate gli attivisti hanno lanciato un messaggio unico da remoto: «Questa guerra è del governo»\n', 'Il collettivo di attivisti di Anonymous va avanti con le sue azioni dimostrative contro l’offensiva russa in ucraina. Nell’ultima segnalata il gruppo GhostSec – che ora fa parte di Anonymous – è riuscita a violare centinaia di stampanti governative e militari russe e, attraverso queste, a diffondere un messaggio da remoto:\n', '«Questa non è la tua guerra. Questa è la guerra del tuo governo. Mentiamo a fratelli e sorelle. I soldati di alcune unità militari pensano di eseguire attività di formazione. Ma quando raggiungono il loro obiettivo, vengono accolti da ucraini che vogliono vendicarsi per la distruzione della loro terra portata avanti dai burattini di Putin». \n', 'Gli attivisti, che in un primo momento hanno rivendicato l’azione via Twitter, sono quindi riusciti ad avviare la stampa a distanza di fogli con su scritto lo stesso messaggio contro l’offensiva russa. Tra gli obiettivi di Anonymous, da quando è esploso il conflitto il 24 febbraio scorso, c’è quello di sollecitare i cittadini russi a protestare e insorgere contro il presidente Vladimir Putin così da riuscire a rimuoverlo dal potere. Tante sono le operazioni mediatiche che il collettivo di hacker è riuscito a mettere a segno. Per diffondere informazioni sull’invasione russa in Ucraina Anonymous ha anche lanciato il portale 1920.in. Tramite questa piattaforma è possibile inviare sms a numeri di telefono russi e, stando agli ultimi dati diffusi dallo stesso collettivo, fino a questo momento ne sono stati inoltrati oltre sette milioni per diffondere informazioni sulla guerra. Sempre a questo ramo che opera per Anonymous – GhostSec – va attribuito l’hacking registrato nei giorni scorsi relativo alla violazione di 400 webcam alle quali hanno accesso gli organi statali di Mosca e i civili russi. Tramite questa azione, gli attivisti cibernetici erano riusciti a portare a termine l’intento di mostrare sugli schermi dei computer connessi alle videocamere diverse informazioni relative al conflitto in Ucraina, come per esempio gli effetti dei raid aerei russi lanciati sulle città assediate e la disperazione dei civili in fuga dalla guerra. ']"
377,news-925945,La ripresa del drone sulla distruzione di Mariupol dopo i bombardamenti di stanotte – Il video,https://www.open.online/2022/03/14/bombardamenti-mariupol-drone-video,2022-03-14 11:01:00,"['La ripresa del drone sulla distruzione di Mariupol dopo i bombardamenti di stanotte – Il video\n', '\n', 'Nelle zone residenziali gli abitanti vengono bombardati senza sosta notte e giorno, con il rombo dei jet sulle loro teste e le esplosioni di missili\n', 'In questo video pubblicato dal giornalista Moshe Schwartz su Twitter si mostra la distruzione di Mariupol, ripetutamente bombardata anche stanotte dalla Russia. Nella cittadina i civili che cercano di scappare raccontano di scene disperate nella città in cui le forze russe hanno intensificato l’assedio. Padre Pavel Komashevsky, un prete, ha raccontato alla Bbc che nelle zone residenziali gli abitanti vengono bombardati senza sosta notte e giorno, con il rombo dei jet sulle loro teste e le esplosioni di missili Grad. L’uomo ha spiegato anche che manca l’elettricità e che cibo e acqua stanno per finire e che gli abitanti hanno iniziato a saccheggiare negozi e farmacia. Padre Pavel ha detto di aver provato ad andarsene giorni fa, ma i tentativi di evacuare attraverso un corridoio umanitario sono stati abbandonati per i bombardamenti russi. Secondo le autorità ucraine il numero totale dei morti nella cittadina ammonta a 2.500 persone. Tra cui donne e bambini. Oggi l’Ap ha fatto sapere che una delle due donne incinte salvate dal bombardamento dell’ospedale pediatrico è morta insieme al neonato. ']"
378,news-925887,"Alexandr Dugin, l’ideologo di Putin: «In Ucraina nessuna invasione. E se ci minacciano useremo l’atomica»",https://www.open.online/2022/03/14/guerra-ucraina-dugin-putin-atomica,2022-03-14 09:58:00,"['Alexandr Dugin, l’ideologo di Putin: «In Ucraina nessuna invasione. E se ci minacciano useremo l’atomica»\n', '\n', 'L’intellettuale: a Mosca nessuna protesta, solo invenzioni dei media occidentali \n', 'Alexandr Dugin è considerato l’ideologo di Vladimir Putin. Oggi, in un’intervista rilasciata a Il Giornale, spiega come sta vivendo la Russia la guerra con l’Ucraina e quali sono le reali intenzioni dello Zar. Premettendo che «la popolazione appoggia completamente Putin. Non c’è una vera opposizione. E non tanto perché c’è una censura contro chi critica le operazioni militari in Ucraina, ma perché il popolo russo è davvero solidale con il Presidente. L’opinione pubblica qui ha ben chiari gli scopi di Putin ed è preparata perché comprende che la pressione della Nato conto le nostre frontiere è inaccettabile». Per Dugin anche le proteste mostrate dai media occidentali sono inventate: «Vivo nel centro di Mosca. Non c’è nessuno che protesta, a parte piccolissimi gruppi, o singoli individui, e neppure collegati tra loro. La percezione di una protesta interna è frutto della disinformazione dei media occidentali. Si prendono immagini di manifestazioni del passato, in contesti differenti, e si fanno passare per contestazioni».\n', 'E per lui quella in Ucraina non è un’invasione: «È un’operazione militare. Putin ha spiegato molto bene gli scopi, che sono due. Primo: denazificare un Paese il cui governo ha non solo tollerato ma appoggiato i gruppi neonazisti per dare forza a una identità nazionalista ucraina basata sull’odio contro i russi. Una identità artificiale creata attraverso una ideologia che l’Occidente ha finto di non vedere perché odiare i russi è più importante che odiare i nazisti. Secondo: cambiare il regime politico a Kiev per fare ritornare l’Ucraina nella sfera politica, militare e strategica russa. Attenzione: l’operazione militare in corso non è una guerra contro la Nato. Ma una operazione per difendere una zona di interesse vitale per la Russia, la quale zona a lungo è stata indirettamente occupata dal potere occidentale durante un momento di debolezza di Mosca». \n', 'Infine, la minaccia: «Tutto dipende dagli Stati Uniti. Se Washington si limita alle sanzioni, alle pressioni politiche e agli appoggi economici all’Ucraina, insomma se l’Occidente sosterrà indirettamente Kiev tutte azioni legittime non succederà nulla. Se però ci sarà un attacco diretto della Nato, allora la Russia risponderà con mezzi simmetrici. Se ci sentiremo minacciati sul nostro territorio, useremo le armi nucleari».']"
379,news-925843,Il cantante Tom Odell canta “Another love” nella stazione di Bucarest per i rifugiati ucraini – Il video,https://www.open.online/2022/03/14/guerra-ucraina-tom-odell-canta-bucarest-video,2022-03-14 09:48:00,"['Il cantante Tom Odell canta “Another love” nella stazione di Bucarest per i rifugiati ucraini – Il video\n', '\n', 'E sul suo profilo Instagram scrive: «Sono per lo più donne, bambini e anziani, ma la cosa più notevole in tutti loro è la loro forza di spirito, è formidabile. Sono formidabili»\n', 'Il cantante britannico Tom Odell, classe 1990, ha cantato Another love alla stazione ferroviaria di Bucarest, in Romania, per i tanti rifugiati scappati dalla guerra in Ucraina, assediata dal 24 febbraio dalle truppe militari russe guidate da Vladimir Putin. Odell è un cantautore molto noto nel Regno Unito: il suo album di debutto, Long Way Down, ha raggiunto la prima posizione nella classifica di vendita del Paese. Ha vinto il Critics’ Choice Award ai BRIT Awards 2013 e ha pubblicato il suo primo album breve, Songs from another love, nel 2012.\n', 'Cosa ha scritto su Instagram\n', 'Odell ha condiviso il video sul suo profilo Instagram scrivendo: «Ho avuto l’onore di cantare Another love alla stazione ferroviaria di Bucarest in compagnia di molti profughi ucraini. Migliaia di ucraini in fuga dalla guerra transitano ogni giorno da questa stazione e molti hanno viaggiato per tre giorni senza sosta, sradicati dalle loro case, dai loro averi, dai loro lavori e dalle loro famiglie. Il loro mondo è stato sconvolto in modo inimmaginabile». «Sono per lo più donne – ha concluso – bambini e anziani, ma la cosa più notevole in tutti loro è la loro forza di spirito, è formidabile. Sono formidabili».\n', 'Un post condiviso da Tom Odell (@tompeterodell)']"
380,news-925797,"Ucraina, la deputata Segneri (M5s) non voterà il decreto: «No alle armi. Mariupol? La propaganda c’è ovunque»",https://www.open.online/2022/03/14/ucraina-deputata-m5s-no-armi,2022-03-14 09:42:00,"['Ucraina, la deputata Segneri (M5s) non voterà il decreto: «No alle armi. Mariupol? La propaganda c’è ovunque»\n', '\n', 'Il suo partito voterà a favore del decreto, ma la pentastellata dice di non teme l’espulsione: «Il Parlamento italiano non deve sovraesporsi. E l’invio di armi non risolverà le cose»\n', 'Voterà «contro» il decreto sull’invio di armi in Ucraina la deputata del Movimento 5 stelle Enrica Segneri che, in un’intervista a La Stampa, dice di essere contraria al collegamento in videoconferenza con il presidente Volodymyr Zelensky in programma alla Camera dei deputati. «Non credo che il Parlamento italiano debba sovraesporsi in questo modo rispetto ad altri parlamenti – è la sua posizione -. Zelensky giustamente ha già fatto un incontro al Parlamento europeo», evidenzia la deputata cinquestelle, secondo cui quindi «non c’è bisogno» di un collegamento con l’Aula italiana. Nell’opinione della parlamentare, l’invio di armi al Paese colpito dall’offensiva russa dallo scorso 24 febbraio «non risolverà le cose»: «Inviare armi per aiutare civili e bambini a non essere uccisi non sta funzionando», scandisce la deputata secondo cui è necessario preferire «la via diplomatica». Il voto di Segneri sarà dunque opposto a quello espresso dal suo partito, ma la parlamentare dice comunque di non tempere l’espulsione: «Se arriveranno provvedimenti ne prenderò atto, ma il timore di essere espulsa non mi farà cambiare idea». Quanto ad alcuni degli eventi di guerra più atroci andati in scena negli ultimi giorni nelle aree calde del conflitto – come per esempio l’attacco all’ospedale pediatrico di Mariupol – Segneri preferisce non parlare: «Non è chiaro come siano andate realmente le cose – è la sua obiezione -. In guerra, da che mondo è mondo, la propaganda c’è sia da un lato che dall’altro».']"
381,news-925771,La nube di fumo dalla zona dello stabilimento Antonov bombardato dai russi a Kiev – Il video,https://www.open.online/2022/03/14/guerra-russia-ucraina-bombardamenti-aeroporto-antonov-video,2022-03-14 08:46:00,"['La nube di fumo dalla zona dello stabilimento Antonov bombardato dai russi a Kiev – Il video\n', '\n', 'Si tratta di un centro di produzione di aeromobili e non dell’aeroporto \n', 'Lo stabilimento Antonov, nel nord di Kiev, è stato colpito dai bombardamenti russi. Lo riferisce la Bbc citando le autorità cittadine. Antonov, noto anche come Hostomel, è anche il nome del più importante aeroporto internazionale cargo dell’Ucraina, usato anche come base militare. Sui social media circolano dei video che mostrano una grossa nube di fumo che si alza dalo stabilimento. Fonti dell’amministrazione comunale di Kiev affermano che nel bombardamento russo di stamane non sarebbe stato colpito l’aeroporto Antonov, così come era stato precedentemente riportato, bensì un centro di produzione di aeromobili Antonov che si trova nei pressi dell’aeroporto Sviatoshyn, a circa 10 km dal centro della capitale ucraina.\n', ' ']"
382,news-925731,«Una delle donne incinte salvate dal bombardamento dell’ospedale di Mariupol è morta con il suo bimbo» – Il video,https://www.open.online/2022/03/14/ucraina-ospedale-mariuopol-donna-incinta-morta-video,2022-03-14 07:51:00,"['«Una delle donne incinte salvate dal bombardamento dell’ospedale di Mariupol è morta con il suo bimbo» – Il video\n', '\n', 'La donna era stata scambiata per Marianna Podgurskaya, che invece scappava dall’ospedale con il suo pigiama a pois e ha dato alla luce una bimba\n', 'Durante il bombardamento che ha colpito l’ospedale pediatrico di Mariupol l’agenzia di stampa Ap aveva pubblicato le foto di una donna che veniva trasportata in barella via dal nosocomio. La donna era stata scambiata per Marianna Podgurskaya, che invece scappava dall’ospedale con il suo pigiama a pois e ha dato alla luce una bimba. Ma proprio Ap ha fatto sapere che la donna e il suo bimbo sono morti. Nei video e nelle foto della scorsa settimana la donna si accarezzava il basso addome insanguinato mentre i soccorritori la portavano via dalla città assediata. La donna è stata portata d’urgenza in un altro ospedale, ma più vicino al fronte. I medici hanno raccontato ai giornalisti dell’agenzia di stampa che quando ha capito che stava per perdere il suo bambino, la donna ha gridato “Uccidimi ora” agli infermieri. Il chirurgo Timur Marin ha diagnosticato alla donna il bacino schiacciato e il distacco dell’anca. I medici hanno fatto partorire la donna tramite taglio cesareo, ma il bambino non ha mostrato segni di vita. La donna ha perso i sensi e i medici hanno tentato di rianimarla per trenta minuti, prima di gettare la spugna. \n', 'Come ha documentato Open, subito dopo l’attacco all’ospedale pediatrico di Mariupol l’ambasciata russa nel Regno Unito aveva sostenuto che all’interno dell’edificio ci fossero combattenti ucraini e che i feriti, tra cui la donna e l’influencer Podgurskaya, fossero degli attori. Ma a fornire la certezza che non si trattasse della stessa persona furono proprio\xa0i video\xa0ripresi sul posto. ']"
383,news-925711,Il palazzo di nove piani di Kiev colpito dai russi e parzialmente crollato – Il video,https://www.open.online/2022/03/14/guerra-ucraina-palazzo-kiev-colpito-video,2022-03-14 07:00:00,"['Il palazzo di nove piani di Kiev colpito dai russi e parzialmente crollato – Il video\n', '\n', 'Le immagini e le foto vengono da Obolon, uno dei dieci distretti amministrativi in cui è suddivisa la capitale dell’Ucraina\n', 'Il sito Nexta e le Forze Armate Ucraine hanno pubblicato un video che mostra un palazzo di nove piani di Kiev colpito dai russi e quasi completamente incendiato. Secondo il media l’edificio sarebbe anche parzialmente crollato. Le immagini e le foto vengono da Obolon, uno dei dieci distretti amministrativi in cui è suddivisa la capitale dell’Ucraina. ']"
384,news-925693,"«Putin ha sbagliato i calcoli, ora rischia il bagno di sangue e la fine della guerra in Ucraina è imprevedibile»",https://www.open.online/2022/03/14/guerra-ucraina-generale-graziano-strategia-putin,2022-03-14 05:56:00,"['«Putin ha sbagliato i calcoli, ora rischia il bagno di sangue e la fine della guerra in Ucraina è imprevedibile»\n', '\n', 'Il generale Graziano, capo del comitato militare della Ue: «Mosca spende tutto per il nucleare, è indietro sulla tecnologia»\n', 'I russi hanno sbagliato i calcoli. E adesso la fine della guerra in Ucraina può essere imprevedibile. Parola del capo del comitato militare della Ue, il generale Claudio Graziano. Che in un’intervista rilasciata oggi al Corriere della Sera fa il punto strategico sull’occupazione militare di Mosca nei confronti di Kiev: «I russi hanno preparato un’offensiva sulla base di informazioni certamente non corrette», esordisce Graziano. «La componente più efficiente del sistema di difesa degli ucraini si sono dimostrate le forze di difesa aeree. Sicuramente Putin ha sbagliato i calcoli ed è per questo che non ha la supremazia aerea. Poi la situazione può cambiare da un momento all’altro ed i bombardamenti nell’Ovest non lasciano presagire niente di buono».\n', 'Per il generale la Russia «sta rischiando un grande bagno di sangue in più di una città, a cominciare da Kiev. Ma le capacità militari e morali degli ucraini possono di certo fare la differenza. In più la Russia non ha la capacità tecnologica dell’Occidente, spende la maggior parte del suo bilancio militare per il sistema di armi nucleari. Putin non può perdere, ma non può nemmeno vincere». Mentre sulla no-fly zone invocata da Zelensky, «è una decisione che può prendere l’Onu, come è accaduto in Libia. In questo caso, senza una copertura delle Nazioni Unite, sarebbe un atto di guerra contro la Russia». Ma almeno gli ucraini stanno ricevendo armi dall’Unione: «Alcune informazioni sono classificate, ma certamente stanno ricevendo quanto viene destinato. Queste armi stanno anche lanciando un messaggio di difesa dell’intera Europa». ']"
385,news-925683,Come sta Vladimir Putin: le voci sulle malattia dello Zar e i rapporti degli 007 sulla sua salute,https://www.open.online/2022/03/14/russia-vladimir-putin-come-sta-salute,2022-03-14 05:29:00,"['Come sta Vladimir Putin: le voci sulle malattia dello Zar e i rapporti degli 007 sulla sua salute\n', '\n', 'Le intelligence mondiali fanno diagnosi che attribuiscono al presidente della Russia di volta in volta demenza, Parkinson o addirittura tumori\n', 'Vladimir Putin è malato? Mentre la guerra in Ucraina arriva all’escalation e sotto gli occhi del mondo ci sono anche le difficoltà dell’esercito russo, si rincorrono le voci sulla salute precaria dello Zar. Con tanto di diagnosi che di volta in volta assegnano all’ex Kgb un problema di demenza o il Parkinson. Oppure addirittura un cancro da curare con farmaci che provocano gonfiori. A cominciare a parlarne ieri è stato il quotidiano britannico Daily Mail, che ha citato vari rapporti di intelligence dei paesi occidentali. In particolare quelli dei Five Eyes, ovvero i servizi segreti di Canada, Australia, Nuova Zelanda, Regno Unito e Stati Uniti. \n', 'Lo stato psicofisico dello Zar\n', 'Secondo questi rapporti dietro ai comportamenti di Putin ci sarebbe una spiegazione dovuta alla sua salute psicofisica. E a provarlo sarebbero le foto più recenti. Quelle che mostrano un evidente gonfiore dal collo alla testa apparso anche nei video più recenti. Oltre al distanziamento fisico durante gli incontri sperimentato con Macron prima e con Scholz poi. «Negli ultimi cinque anni c’è stato un deciso cambiamento nel suo processo decisionale. Chi è vicino a lui ha notato anche una minor chiarezza nel parlare e nel capire il mondo che lo circonda», avrebbero sostenuto le fonti di intelligence con il quotidiano britannico. Ma già nel novembre 2020 il politologo Valery Solovei, ex professore dell’Istituto di Relazioni Internazionali di Mosca, aveva detto che lo Zar soffriva per il morbo di Parkinson. E addirittura che per questo stava meditando di ritirarsi. \n', 'Altre ipotesi che circolavano già dall’epoca parlavano di una forma precoce di demenza oppure dell’uso prolungato di steroidi per curare il cancro. Dopo l’incontro con Macron un funzionario francese aveva confermato le perplessità sulla salute di Putin, mentre lo scrittore Sandro Modeo sul Corriere della Sera nei giorni scorsi aveva parlato di possibili problemi alla colonna vertebrale. Dovuti a pregressi traumi sportivi, come accennato un volta dal bielorusso Lukashenko, o a «una neoplasia al midollo spinale, la cui sintomatologia sarebbe compatibile con alcune difficoltà deambulatorie e certe irrequietezze posturali». Lo stesso Putin ha ricordato i «fortissimi dolori alla schiena» patiti dal padre (scomparso il 2 agosto ’99 per cause non chiarite). Indicando così una possibile predisposizione ereditaria. \n', 'Una crescente paranoia\n', 'Secondo lo scrittore come terapia quel tipo di tumore vede il trattamento elettivo nei corticosteroidi (oltre a chirurgia, radio e più raramente chemio); farmaci che «possono indurre, specie a quantità elevata e periodi prolungati, alterazioni dell’umore a vasto spettro, secondo reazioni soggettive, dal down depressivo all’esaltazione maniacale». Altre fonti raccontano invece di una crescente paranoia per quel che riguarda la sua salute. Ma – ha scritto nei giorni scorsi il Guardian – non è chiaro cosa abbia generato questo cambiamento, con ipotesi che vanno dal Parkinson, un inizio di demenza senile, all’uso di steroidi legati ad un’altra patologia. \n', '«Che sia preoccupato della sua salute è ovviamente mostrato dal suo atteggiamento sul coronavirus», dice una fonte di intelligence ricordando la notevole distanza tenuta da interlocutori come il presidente francese Macron o dal ministro della Difesa Sergei Shoigu. «La copertura della Russia è molto buona, per quel che riguarda l’intelligence – aggiunge una fonte occidentale – Ma c’è un’area grigia quando si arriva alla salute di Putin. Quel che sappiamo è che c’è stato un evidente cambiamento nel suo modo di prendere decisioni negli ultimi cinque anni». \n', 'Anni confusi\n', 'Fonti del Cremlino hanno poi raccontato di come negli ultimi anni le indicazioni del presidente siano cambiate di continuo. Mentre la forza di persuasione e la chiarezza dei suoi messaggi e delle sue direttive sono man mano scemate, così come più nebulosa sarebbe diventata la percezione che lo Zar ha del mondo attorno a lui. Persino di quanto accade all’esterno delle mura del palazzo. Questo spiegherebbe anche gli errori di valutazione nell’avviare la campagna militare in Ucraina, con molte delle convinzioni del Cremlino dimostratesi sbagliate, a partire da quella che sarebbe stata la reazione ucraina e del mondo occidentale.']"
386,news-925677,"La nuova sindaca di Melitopol: «Da ora in poi vedremo la tv russa, adattatevi alla nuova realtà» – Il video",https://www.open.online/2022/03/14/ucraina-nuova-sindaca-melitopol-tv-russa-video,2022-03-14 04:50:00,"['La nuova sindaca di Melitopol: «Da ora in poi vedremo la tv russa, adattatevi alla nuova realtà» – Il video\n', '\n', 'Galina Danilchenko ha invitato i cittadini a non protestare mentre in città è in vigore il coprifuoco\n', 'La nuova sindaca di Melitopol Galina Danilchenko, nominata dai russi dopo il rapimento di Ivan Fedorov, ha fatto sapere ai suoi concittadini che a partire dai prossimi giorni vedranno la tv russa. Danilchenko ha invitato i cittadini a non protestare prendendo parte a quelle che ha definito «azioni terroristiche» (ovvero le proteste in piazza). Nella cittadina è stato imposto il coprifuoco. Riguardo la decisione di trasmettere informazione russa, Danilchenko ha motivato la decisione sostenendo che c’era «un grande deficit di informazioni affidabili in circolazione». «Adattatevi alla nuova realtà», ha aggiunto. Intanto il procuratore generale dell’Ucraina ha aperto un’indagine per tradimento su di lei. L’ufficio del procuratore generale ha annunciato di aver aperto un’indagine, accusando Danilchenko di «aver adempiuto al compito affidatole dai suoi rappresentanti della Federazione Russa» quando si è dichiarata sindaca ad interim di Melitopol. «Nell’annunciare la creazione di un organismo non definito dalla legge ucraina, questo Comitato dei deputati del popolo, l’indagata ha chiesto ai cittadini ucraini il loro sostegno e ai cittadini di Melitopol di smettere di resistere alle forze di occupazione», si legge nella dichiarazione dell’ufficio del procuratore.']"
387,news-925653,No! Questo video non mostra una banda russa arrestata perché cantava una canzone sulla pace,https://www.open.online/2022/03/14/video-banda-russa-arrestata-canzone-pace,2022-03-14 00:56:00,"['No! Questo video non mostra una banda russa arrestata perché cantava una canzone sulla pace\n', '\n', 'In molti risultano arrestati in Russia per aver contestato l’invasione dell’Ucraina ordita da Vladimir Putin, ma questo video è del 2015\n', 'Circola un video dove una banda dell’esercito russo sarebbe stata arrestata a San Pietroburgo perché il testo della canzone eseguita riguardava il tema della pace. L’idea è quella di una contestazione contro il Governo di Vladimir Putin e dell’invasione dell’Ucraina. Le immagini riprese durano appena 25 secondi, sufficienti per vedere dei giovani vestiti da soldati mentre vengono letteralmente aggrediti dalla polizia russa e portati via dal centro commerciale dove si stavano esibendo. Si tratta di una falsa narrazione.\n', 'Per chi ha fretta\n', 'Analisi\n', 'Riportiamo uno dei post Facebook (un altro esempio qui) dove viene condiviso il video:\n', 'Le forze di sicurezza arrestano il coro dell’esercito di San Pietroburgo perche il testo della canzone eseguita canta sulla раce! Sono completamente impazziti! (il video e stato rimosso ma ritrovato)\n', 'Il video circola anche via Twitter: «Ora si arrestano fra loro “Forze di sicurezza arrestano, componenti del coro dell’esercito di San Pietroburgo, x il solo fatto che la canzone parlava di pace” #pazzesco questi sono malati».\n', 'Un articolo del 7 novembre 2015, dal titolo «RT-Russian army choir detained for singing James Bond song in public», si parla della stessa identica scena.\n', 'L’articolo rimanda a un video del 2015 di RT attualmente non disponibile in quanto il canale russo sta subendo delle restrizioni a causa della propaganda pro invasione dell’Ucraina. In un articolo del 9 novembre 2015 di Belfast Telegraph è possibile recuperare il video completo.\n', 'Come riportato dai media all’epoca, potrebbe essersi trattato di un’attività di marketing in vista dell’uscita del film di James Bond “Spectre“. L’uscita del film in Russia coincideva con la data della registrazione del video.\n', 'Conclusioni\n', 'Non si tratta di un evento attuale e collegato all’invasione dell’Ucraina da parte di Vladimir Putin. Il video risale al 2015 e quanto accaduto potrebbe essere stato un classico esempio di viral marketing.']"
388,news-923333,"Raid russo al confine polacco, 35 morti e decine di feriti. Domani nuovo round di negoziati tra Kiev e Mosca",https://www.open.online/2022/03/13/crisi-ucraina-13-marzo,2022-03-13 23:50:00,"['Raid russo al confine polacco, 35 morti e decine di feriti. Domani nuovo round di negoziati tra Kiev e Mosca\n', '\n', 'Nella notte le sirene di allarme sono suonate in quasi tutte le province del Paese. Esplosioni anche a Cherson. Il Financial Times: «La Russia ha chiesto aiuto militare alla Cina»\n', 'Raid russi hanno colpito nella notte l’area di Leopoli, città ucraina situata vicino al confine con la Polonia. Le sirene di allarme sono suonate in quasi tutte le province dell’Ucraina, chiamando i residenti a cercare riparo dai raid aerei all’indomani di un nuovo tentativo di dialogo tra Kiev e Mosca. Secondo quanto riporta il Kyiv Independent, l’allerta è scattata – tra le altre zone – nella capitale e a Dnipro. Stando alla stessa testata, forti esplosioni sono state registrate anche a Cherson, nel Sud del Paese.\n', '23.50 – Zelensky: «No fly zone sull’Ucraina o i razzi russi cadranno sulle case dei cittadini della Nato»\n', 'Il presidente ucraino Volodymyr Zelensky, in un nuovo video pubblicato sul personale account Telegram, dopo che i russi hanno lanciato attacchi aerei su un campo di addestramento militare vicino alla città di Leopoli, in prossimità del confine con la Polonia, ha rinnovato la sua richiesta di istituire una no fly zone sull’Ucraina. Qualora questo non dovesse accadere, secondo il presidente ucraino, «i razzi russi cadranno sul suolo della Nato, sulle case dei cittadini della Nato».\xa0Nel suo videomessaggio, Zelensky si è rivolto poi alla popolazione ucraina: «Stiamo attraversando il peggior calvario della nostra storia, delle nostre vite. Proteggiamo la cosa più preziosa che abbiamo. Dobbiamo resistere, dobbiamo combattere. E vinceremo».\n', '23.30 – Di Maio: «Prepariamoci a ricatti Russia sul gas»\n', '«Ci dobbiamo preparare a eventuali ricatti della Russia sul gas». Lo ha detto il ministro degli Esteri, Luigi Di Maio, a Non e’ l’Arena. «Il tema non è necessariamente sostituire il gas russo – ha proseguito Di Maio – , ma quello di aumentare la\xa0quantità di gas in modo tale che comunque il prezzo possa scendere». «L’Italia – ha aggiunto il titolare della Farnesina – chiede di mettere un tetto al prezzo del gas, perché le famiglie non possono sostenere il costo delle bollette energetiche». Questa strada sarebbe percorribile mediante «un regolamento europeo, in modo\xa0da finanziare molto di meno le forniture di gas russo e\xa0continuiamo a diversificare le nostre fonti energetiche e riscattare circa la metà del gas russo in circa due mesi, ma in vista dell’inverno molti paesi stanno rispondendo positivamente a rafforzare la nostra partnership energetica».\xa0\n', '23.05 – Mosca mette in guardia le aziende occidentali: «Arresti e sequestri se si critica il governo»\n', 'Mosca mette in guardia le aziende occidentali presenti in Russia. Le società vengono messe in guardia sul fatto che potrebbero essere sottoposte ad arresti e sequestri di beni se i manager criticano il governo o se le aziende si ritirano dal Paese. Lo riporta il Wall Street Journal. Tra le società che negli scorsi giorni hanno ricevuto tale avviso, spiccano fra le altre McDonald’s e IBM e Kfc (Yum Brnads). Dall’inizio della guerra in Ucraina sono più di trecento le aziende che hanno annunciato la sospensione delle attività in Russia. Tra queste, Coca Cola, Levi Strauss, Apple, Goldman Sachs e compagnie petrolifere come Bp e Exxon.\xa0\n', '22.45 – Kiev: «Aspettiamo risultati concreti dai colloqui nei prossimi giorni»\n', 'Mykhailo Podoliak, consigliere del presidente ucraino Zelensky e negoziatore di Kiev, ha detto oggi di aspettarsi «risultati concreti» nei prossimi giorni nei colloqui con la Russia. In precedenza Podoliak, in un video pubblicato su Twitter, ha sostenuto che Mosca «è diventata molto più sensibile alla posizione ucraina» e «ha iniziato a parlare in modo costruttivo». «Le nostre proposte sono sul tavolo, sono molto forti – ha spiegato il consigliere ucraino – ci sono il ritiro delle truppe e il cessate il fuoco».\xa0\n', '22.35 – Oracle a Zelensky:\xa0«Sospese tutte le operazioni in Russia»\n', 'Oracle «ha sospeso tutte le operazioni nella Federazione russa»”. Lo annuncia il colosso statunitense del software in un tweet in risposta al presidente ucraino Zelensky che esortava Oracle, Microsoft e Sap a chiudere immediatamente il servizi di assistenza sui loro prodotti informatici in Russia per «fermare la guerra».\xa0Nei tweet di risposta a Zelensky, Oracle spiega che «l’accesso ai sistemi di supporto è stato interrotto», così come «sono sospesi tutti gli aggiornamenti, i servizi di consulenza e assistenza ai clienti». La società tech ha inoltre rivendicato di essere stata fra le prime aziende a tagliare i propri rapporti commerciali con la Russia «a sostegno del popolo ucraino».\xa0\n', '22.00 – La replica della Cina sugli aiuti militari alla Russia: «La priorità è evitare l’escalation»\n', 'In risposta alla notizia del Financial Times secondo cui Mosca ha cercato sostegno militare dalla Cina dall’inizio della guerra in Ucraina, mentre la Casa Bianca teme che Pechino possa minare gli sforzi dell’Occidente per aiutare l’Ucraina, l’ambasciata cinese negli Stati Uniti ha reso noto che per Pechino «la priorità, in questo momento, è quella di garantire che la situazione di tensione non si intensifichi o sfugga di mano», secondo quanto riportato dall’agenzia Reuters. Appresa la notizia, Jake Sullivan, il Consigliere per la sicurezza nazionale della Casa Bianca, ha dichiarato che se la Cina dovesse aiutare la Russia nel conflitto contro l’Ucraina, «andrà incontro a gravi conseguenze». Domani, 14 marzo, Sullivan sarà a Roma e incontrerà Yang Jiechi, direttore dell’Ufficio\xa0della Commissione Centrale degli Affari Esteri cinese e Luigi Mattiolo, consigliere diplomatico del premier Mario Draghi. \n', '21.15 – L’ambasciatore Zazo: «400 italiani ancora in Ucraina, alcuni sono intrappolati»\n', '«Gli italiani in Ucraina erano inizialmente 2.000, ora sono 400. Molti di loro vogliono rimanere perché hanno la loro vita in Ucraina, con mogli e figli. Ma alcuni sono purtroppo intrappolati, non riescono a lasciare il Paese». Lo ha detto l’ambasciatore d’Italia in Ucraina, Pier Francesco Zazo, intervistato a Che tempo che fa, in collegamento da Leopoli. «Il fatto che l’ambasciata italiana sia ancora presente in Ucraina rappresenta un aspetto importante apprezzato dal governo ucraino – ha proseguito l’ambasciatore Zazo – ma anche un sostegno psicologico per gli italiani presenti». \n', '21.00 – Kiev conferma:\xa0«Domani colloqui con Mosca in videoconferenza»\n', 'Dopo l’annuncio del Cremlino, anche Kiev ha confermato la ripresa dei colloqui per la giornata di domani, 14 marzo, in videoconferenza.\xa0\n', '20.45 – Financial Times: «La Russia ha chiesto alla Cina di appoggiarla nella guerra in Ucraina»\n', 'La Russia avrebbe richiesto assistenza militare alla Cina per l’invasione dell’Ucraina. A darne notizia è il Financial Times. Secondo quanto riferito dalla testata statunitense la mossa di Mosca avrebbe suscitato «preoccupazione alla Casa Bianca» perché «Pechino potrebbe minare gli sforzi occidentali per aiutare le forze ucraine a difendere il loro paese». Citando funzionari statunitensi, il Ft rende noto che la Russia aveva richiesto alla Cina equipaggiamenti militari e altre tipologie di supporto e di assistenza sin dall’inizio dell’attacco in Ucraina. Tuttavia, i funzionari si sono rifiutati di fornire dettagli su quanto, di fatto, richiesto da Mosca a Pechino.\n', '20.30 – Telefonata Zelensky – Michel: «Discusso dell’adesione dell’Ucraina all’Ue»\n', 'Telefonata tra il presidente ucraino Zelensky e il presidente del Consiglio europeo, Charles Michel. Durante il colloquio, riferisce Zelensky in un tweet, si è discusso «dell’aumento del sostegno finanziario» all’Ucraina e delle sanzioni per mettere pressioni su Mosca. Il presidente ucraino ha poi comunicato che durante la chiamata è stata dedicata «particolare attenzione al futuro processo negoziale sull’adesione dell’Ucraina alla Ue». \n', '20.00 – Zelensky fa pressione su Microsoft e Oracle: «Fermate i vostri affari in Russia»\n', 'Il presidente ucraino Zelensky ha esortato Microsoft, Oracle e SAP chiedendo alle compagnie tech di fermare i propri affari in Russia. Microsoft, negli scorsi giorni, ha smesso di accettare nuovi clienti in Russia, ma Zelensky sostiene che mosse come questa «sono mezze misure», mentre il presidente ucraino vorrebbe una presa di posizione più chiara e netta da parte delle compagnie tech. Microsoft, SAP e Oracle, al momento, non hanno rilasciato commenti. \n', '19.20 – Confermati per domani i nuovi colloqui Kiev-Mosca\n', 'I colloqui tra la delegazione russa e\xa0quella ucraina riprenderanno domani, ma ancora in\xa0videoconferenza. Lo ha annunciato il portavoce del Cremlino,\xa0Dmitry Peskov, citato dall’agenzia russa Tass.\n', '19.15 – Fmi: «Il default della Russia non è improbabile»\n', 'In un’intervista alla Cbs, la direttrice del Fondo monetario internazionale, Kristalina Georgieva, ha dichiarato che secondo il «Fmi non ritiene più che un default della Russia sia improbabile», precisando che «Mosca ha il denaro per onorare il suo debito, ma non può accedervi». A causa delle sanzioni introdotte dopo l’inizio della guerra in Ucraina, la Russia rischia ora «una profonda recessione», sottolineando come il valore del rublo è «già diminuito in modo significativo», così come il potere d’acquisto dei russi. «Le riserve di valuta straniera della banca centrale sono in larga misura bloccate – ha proseguito Georgieva – e questo rende la stabilizzazione della moneta più difficile».\n', '19.00 – Mediazione a rilento, il ministro degli Esteri israeliano su Kiev: «Contatti diplomatici interrotti da 5 giorni»\n', 'Il ministro degli Esteri israeliano Yair Lapid avrebbe tentato di contattare più volte il suo omologo ucraino, Dmytro Kuleba, senza però ottenere risposta da almeno cinque giorni. A riportarlo in un tweet è il giornalista di Axios, Barak Ravid. Secondo quanto riferito da fonti ucraine il ministro Kuleba sarebbe rimasto deluso dalle posizioni assunte da Isreale e, dunque, starebbe rifiutando di parlare con il suo omologo proprio per questo motivo. Al contempo, il Ministero degli Affari Esteri ucraino ha comunicato che la telefonata tra Lapid e Kuleba avverrà presto. \n', '18.50 – Proteste in Russia, oltre 800 arresti in tutto il Paese\n', 'Oltre 800 persone sono arrestate\xa0in tutta la Russia durante le proteste contro l’invasione\xa0dell’Ucraina. Lo riferisce il sito della ong OVD-Info precisando che oggi, 13 marzo, 817\xa0manifestanti sono stati portati via dalla polizia in 37 città. Le forze dell’ordine a Mosca hanno dichiarato di aver arrestato circa 300 persone nel centro della capitale per violazione dell’ordine pubblico.\n', '18.45 – \xa0L’ambasciata Usa a Kiev condanna l’attacco a Yavoriv\n', 'L’ambasciata Usa a Kiev «deplora» l’attacco russo contro la base di Yavoriv, durante il quale sono rimaste uccise 35 persone, mentre altre 134 risultano essere state ferite. «L’attacco al Centro, dove Usa, Polonia, Lituania, Regno Unito, Canada e altri addestravano le forze ucraine non sconfiggerà gli eroici soldati che si addestravano lì», si legge in un post su Twitter della rappresentanza diplomatica statunitense in Ucraina. \n', '18.30 – Viminale, arrivati 37.447 profughi dall’Ucraina\n', 'Sono 37.447 i profughi entrati in Italia dall’inizio del conflitto fino ad oggi: 19.002 donne, 3.298 uomini e 15.147 minori. Lo rende noto il Viminale. Fino a ieri erano arrivati 34.851 profughi, 17.685 donne, 3.040 uomini e 14.126 minori; fino a venerdì erano 31.287. In un giorno sono quindi arrivate 2.596 persone. \n', '18.15 – La Bielorussia negare nuovamente i piani sull’invio di truppe\n', 'La Bielorussia smentisce nuovamente le accuse su presunti piani di un coinvolgimento militare diretto delle proprie truppe in Ucraina. Per il ministero della Difesa di Minsk, citato dall’agenzia Interfax, si tratta di «disinformazione» e di «tentativi di provocazione» da parte di Kiev, che già nei giorni scorsi aveva parlato di un’imminente invasione di soldati bielorussi.\n', '18.10 – La condanna del Pentagono dopo l’attacco alla base di Yavoriv: «Difenderemo i territori della Nato»\n', '«Un attacco armato contro uno è considerato un attacco armato contro tutti». Così il portavoce del Pentagono, John Kirby, commentando l’attacco missilistico russo alla base di Yavoriv, a una decina di chilometri dal confine con la Polonia. «Abbiamo spigato molto chiaramente alla Russia che i territori della Nato verranno difesi, non solo dagli Stati Uniti, ma da tutti gli Alleati», ha sottolineato Kirby in un’intervista a Abc News.\n', '18.00 – Chernobyl, torna l’elettricità nella centrale nucleare\n', 'La fornitura di energia elettrica alla centrale nucleare di Chernobyl è\xa0stata ripristinata. Lo ha annunciato Energoatom, l’azienda di Stato ucraina che si occupa della gestione delle quattro centrali nucleari attive in Ucraina, spiegando che attualmente «i sistemi di raffreddamento delle scorie nucleari funzionano di nuovo normalmente». Il il ministro dell’Energia dell’Ucraina Herman Galushchenko ha dichiarato: «Oggi, grazie agli incredibili sforzi degli specialisti di Ukrenergo, le nostre centrali nucleari e gli elettricisti sono riusciti a\xa0restituire l’alimentazione alla centrale nucleare di Chernobyl, che è stata sequestrata dagli occupanti russi». Nelle scorse ore, l’Agenzia internazionale per l’energia atomica (Aiea, ndr) aveva riferito che l’impianto funzionava ancora grazie a generatori diesel esterni.\xa0\n', '17.30 – La Turchia continua sulla via della mediazione: «Russia e Ucraina si sono avvicinate»\n', 'Le posizioni di Russia e Ucraina «in qualche modo si sono fatte più vicine», secondo quanto affermato dal ministro degli Esteri turco, Mevlut Cavusoglu, citato dall’agenzia Tass. «I colloqui tra le parti proseguono», ha proseguito Cavusoglu, sottolineando che al centro delle discussioni vi è anche il tema della neutralità dell’Ucraina. Così come Israele, la Turchia è stata indicata come possibile mediatrice tra Kiev e Mosca su proposta del consigliere presidenziale e negoziatore ucraino Mykhailo Podolyak.\n', '17.15 – Il ministro degli Esteri ucraino ai “foreign fighter” filo-russi: «Non venite qui o sarete criminali di guerra»\n', 'Il ministro degli Esteri ucraino, Dmytro Kuleba, in un tweet ha rivolto ai combattenti stranieri filo russi, in particolare dalla Siria, mettendoli in guardia dall’unirsi al fianco di Mosca nella «guerra di aggressione» contro l’Ucraina. Kuleba ha scritto: «Avverto i cittadini stranieri che potrebbero unirsi alle forze di invasione russe: non fatelo. Abbiamo già denunciato dei casi nei tribunali internazionali. Anche se sopravviverete, sarete criminali di guerra. Non vale la pena per i soldi o qualsiasi altra cosa». \n', '17.05 – Raid russo al confine polacco: 35 morti e 134 feriti\n', 'È di 35 morti e 134 feriti il bilancio dell’attacco missilistico da parte della Russia contro la base militare di Yavoriv, nell’Ucraina occidentale, al confine con la Polonia. Tra i feriti e le vittime risultano essere presenti anche stranieri. Al momento le autorità ucraine non ne hanno rivelato la nazionalità, in attesa di proseguire con le verifiche. Al contempo, risulta che un numero imprecisato di cittadini\xa0olandesi, affiliati alla legione di combattenti stranieri\xa0volontari, è rimasto ferito nei raid sulla base militare ucraina di Yavoriv. \n', 'Lo riporta il quotidiano De Telegraaf, citando le dichiarazioni del coordinatore nazionale olandese dei\xa0combattenti, Gert Snitselaar. Al momento, non è stato rilasciato alcun commento da parte delle istituzioni olandesi.\xa0Il portavoce capo del Ministero della Difesa della Federazione Russa, Igor Konashenkov, citato dall’agenzia russa Tass, ha confermato che durante il raid alla base ucraina di\xa0Yavoriv «i russi hanno ucciso mercenari\xa0stranieri e distrutto armi straniere», aggiungendo che l’esercito russo «continuerà a uccidere i mercenari\xa0stranieri che arrivano in Ucraina». Stando alle dichiarazioni di Konashenkov l’esercito russo ha ucciso «180 mercenari stranieri» negli attacchi a Staritchi e alla base\xa0militare di Yavoriv. \n', '16.50 – Bloccato l’accesso ai giornalisti a Irpin’\n', 'Il sindaco di Irpin’, Oleksandr Markushin, ha annunciato che ai giornalisti non sarà più consentito l’accesso alla città per ragioni di sicurezza dopo la morte del reporter Usa, Brent Renaud. \n', '16.30 – Kiev: «Risultati concreti già nei prossimi giorni»\n', 'Il consigliere del presidente ucraino e negoziatore di Kiev, Mykhailo Podoliak, ha detto di aspettarsi «risultati concreti» nei prossimi giorni nei colloqui con la Russia. Mosca «è diventata molto più sensibile alla posizione ucraina», ha detto, e «ha iniziato a parlare in modo costruttivo».\n', '15.40 – Di Maio: «Segnali sui negoziati ma i tempi sono lunghi»\n', '«Il fatto che Mosca e Kiev siano disponibili a vedersi a Gerusalemme e possano parlare di tregua significa continuare a tenere aperta la porta della diplomazia. I segnali ci sono, ma i tempi sono lunghi». Lo ha detto il ministro degli Esteri Luigi Di Maio a Mezz’ora in più. «L’Italia continuerà ad opporsi ad una no fly zone in Ucraina perché significa scatenare la Terza guerra mondiale. Da noi non verrà mai un incremento dell’escalation».\n', '15.22 – Casa Bianca: «Mosca pagherà caro se usa le armi chimiche»\n', '«La Russia pagherà un prezzo alto se usa le armi chimiche. A ribadirlo ancora una volta è il consigliere alla Sicurezza nazionale della Casa bianca, Jack Sullivan, in un’intervista alla Abc. Sullivan volerà presto a Roma per incontrare domani il capo della diplomazia del Partito comunista cinese Yang Jiechi. Lo rende noto in un comunicato ufficiale la Casa Bianca, sottolineando che l’incontro verterà anche sull’impatto della guerra della Russia in Ucraina. Tra gli altri, incontrerà anche Luigi Mattiolo, il consigliere diplomatico del premier Mario Draghi.\n', '14.48 – La Casa bianca: «La Russia subirà gravi conseguenze per ciò che fa»\n', 'La Russia subirà «gravi conseguenze» per quanto sta facendo: lo ha detto il consigliere per la sicurezza nazionale della Casa Bianca, Jack Sullivan, intervistato dalla Cnn subito dopo la diffusione della notizia di un video operatore americano ucciso in Ucraina. Intervistato anche dalla Cbs, Sullivan ha affermato di non avere ancora conferme ufficiali sulla morte del giornalista Brent Renaud: «Sarebbe uno shock enorme e terribile», ha detto, spiegando che la Casa Bianca sta seguendo gli sviluppi della vicenda. «Se il fatto sarà confermato – ha scandito – la risposta sarà adeguata».\n', '14.40 – New York Times: «Profondamente rattristati»\n', '«Siamo profondamente rattristati dalla morte di Brent Renaud. Brent era un fotografo e un regista di talento che negli anni passati aveva collaborato con noi». Lo scrive il New York Times in un comunicato dopo l’uccisione di Renaud a Irpin. «Anche se aveva collaborato con il Nyt in passato (più recentemente nel 2015) non si trovava in missione in Ucraina per il quotidiano. Le prime informazioni riferiscono che lavorava per noi perché è stato trovato con il tesserino del giornale che gli era stato dato per una missione anni fa», si legge ancora nella nota. \n', '13.54 – Ucciso un giornalista americano vicino Kiev \n', 'Brent Renaud, un giornalista freelance americano, che era solito lavorare per il New York Times, sarebbe stato ucciso e un suo collega ferito al ponte di Irpin, nei sobborghi di Kiev, dalle forze armate russe. A renderlo noto sono le forze di sicurezza ucraine. I due stavano filmando i profughi in fuga quando sono stati sorpresi da colpi di arma da fuoco a un checkpoint. Renaud è stato colpito al collo ed è morto all’istante mentre il collega è stato trasferito in ospedale e operato. In un video sui social si può ascoltare la versione del giornalista ferito che racconta di come Renaud sia stato colpito al collo dai proiettili: «Stavamo filmando i profughi in fuga». \n', '13.43 – Oltre 14.200 arresti in Russia da inizio proteste \n', 'Tensioni e arresti a Mosca e in altre città della Russia dove sono in corso proteste contro la guerra. «Almeno 268 persone sono già state arrestate in 23 città», ha riferito sul suo sito web OVD-Info, Ong specializzata nel monitoraggio delle manifestazioni. I giornalisti dell’Afp hanno assistito al fermo di diversi manifestanti a Mosca e San Pietroburgo, la seconda città del Paese. Dalle immagini si vedono i poliziotti intervenire con la forza contro i manifestanti. Dal 24 febbraio a oggi, sono 14.274 le persone arrestate in Russia durante le proteste contro l’aggressione all’Ucraina. Lo rende noto il sito indipendente OVD-Info che si occupa della tutela dei diritti umani in Russia precisando che ci sono 10 tribunali impegnati in procedimenti penali politici nella settimana che comincia domani. \n', '13.10 – Kiev: «Presto nuovi colloqui con Mosca, anche su tregua»\n', 'Nuovi colloqui tra Russia e Ucraina potrebbero aver luogo la prossima settimana, «già domani o dopodomani». Questo quanto reso noto da Mykhailo Podoliak, consigliere del presidente ucraino Volodymyr Zelensky, come riferisce la Cnn. «Non appena saranno stabiliti i reciproci formati, sarà programmato il quarto round di negoziati. Potrebbe essere domani, dopodomani», ha detto Podoliak a Belta, l’agenzia di stampa statale bielorussa. «Ci sono varie proposte sul tavolo dei negoziati ora», anche «su una soluzione politica e, soprattutto, su una soluzione militare. Intendo una formula per un cessate il fuoco e il ritiro delle truppe», ha concluso .Podoliak ha poi postato un tweet con gli aggiornamenti sui colloqui. «I negoziati con la delegazione Russa – ha scritto – sono ora in corso in un formato video continuo. Sono stati creati speciali sottogruppi di lavoro».\n', '12.44 – Un milione di persone senza gas e riscaldamento\n', 'In Ucraina più di un milione di persone sono senza gas e riscaldamento. Lo ha reso noto il fornitore di gas del paese. GTSOU ha fatto sapere che sta lavorando per riparare i danni causati dai bombardamenti e ripristinare le forniture. I bombardamenti hanno danneggiato le infrastrutture di Donetsk, Luhansk e Mykolaiv. Agli ingegneri è stato impedito di raggiungere un centro di distribuzione del gas a Bashtanka a causa dei combattimenti in corso. Un centro a Prybuzke è stato chiuso per i danni alle apparecchiature.\n', '12.30 – Il Papa: «In nome di Dio fermate questo massacro»\n', '«In nome di Dio fermate questo massacro». Questo l’appello di Papa Francesco durante l’Angelus di questa domenica contro la guerra in Ucraina. «Davanti alla barbarie della uccisione di bambini, di innocenti e di civili inermi non ci sono ragioni strategiche che tengano c’è solo da cessare l’inaccettabile aggressione armata prima che riduca le città a cimiteri».\n', '12.01 – Duda: «Se Putin usasse armi chimiche interverrebbe Nato»\n', '«Se mi state chiedendo se Putin possa usare armi chimiche, penso che Putin possa usare qualunque cosa in questo momento, specialmente quando si trova in una situazione difficile». Queste le parole del presidente polacco Andrzej Duda nel corso di un’intervista alla Bbc. Interpellato sulla possibilità che questo possa portare a un intervento della Nato, Duda ha risposto: «Certo, tutti speriamo che non oserebbe farlo. Ma…se usasse armi di distruzione di massa, questo sarebbe un cambio di azione completo».\n', '11.40 – Sale a 35 il bilancio dei morti nell’attacco a Leopoli\n', 'Si aggrava il bilancio delle vittime dopo l’attacco missilistico russo contro una base militare vicino a Leopoli. L’ultimo dato diffuso dal governatore è di 35 morti, ma potrebbero essere molti di più. «Devo annunciare che, sfortunatamente, abbiamo perso più eroi: 35 persone sono morte a causa dei bombardamenti sul Centro internazionale di mantenimento della pace e della sicurezza», ha scritto su Telegram il governatore della regione di Leopoli, Maxim Kozitsky. I feriti sono invece 134. Intanto i vigili del fuoco sono riusciti a spegnere il vasto incendio alla struttura colpita\n', '11.22 – Stoltenberg: «La no fly zone? Rischio escalation incontrollabile»\n', 'Jens Stoltenberg torna sulla no fly zone e ribadisce che non è possibile farvi ricorso. «Sono contrario, non cerchiamo alcuna guerra con la Russia», ha ripetuto il capo della Nato intervistato da Welt am Sonntag. «Questo significa che le forze russe dovrebbero essere attaccate, il che comporterebbe uno scontro diretto e si rischierebbe un’escalation incontrollabile», argomenta corso dell’intervista. «La guerra va chiusa non ampliata».\n', '11.07 – Ambasciatore ucraino fa ricorso contro le politiche di Israele sui rifugiati ucraini\n', 'L’ambasciatore ucraino in Israele Yevgen Korniychuk sta per presentare un ricorso alla Corte Suprema contro il ministro dell’interno Ayelet Shaked a causa della sua politica relativa all’ingresso nel Paese dei rifugiati ucraini. «La nuova politica del ministro – ha scritto in un comunicato l’ambasciatore – viola gli accordi tra l’Ucraina e Israele per quanto riguarda l’esenzione dal visto per i cittadini ucraini». L’avvocato dell’ambasciata che si occupa del caso ha contestato sia la decisione di «impedire l’ingresso ai profughi ucraini» sia la richiesta di «una autorizzazione». Fino a questo momento i cittadini ucraini potevano entrare in Israele con un semplice visto turistico, senza dover ricorrere ad alcun permesso, ma – stando a quanto riportato dai media – il procedimento ora è cambiato. Shaked negli ultimi giorni ha annunciato che avrebbe consentito la permanenza in Israele di circa 20mila ucraini entrati illegalmente o con visto turistico prima dell’invasione e, al tempo stesso la concessione del visto ad altri 5mila profughi non ebrei.\n', '10.32 – Sirene di allarme a Leopoli\n', 'A Leopoli tornano a suonare le sirene d’allarme che preannunciano un attacco aereo. Erano diversi giorni che nella città dell’est dell’Ucraina non suonavano le sirene in pieno giorno.\n', '10.28 – Kiev: «Rapito un altro sindaco a Dniprorudne»\n', 'Un altro sindaco ucraino è stato rapito dalle forze armate russe: si tratta del primo cittadino della città occupata di Dniprorudne, nella parte sudorientale del Paese, nella regione di Zaporizhzhia. Lo riporta il Kyiv Independent. Il sindaco di Dniprorudne, Yevhen Matviiv, è il secondo sindaco rapito, dopo quello di Melitopol, da quando è iniziata l’offensiva russa in Ucraina. «I crimini di guerra stanno diventando sistematici», afferma il governatore della regione di Zaporizhzhia Olexandr Starukh.\n', '10.07 – Si aggrava il bilancio delle vittime del raid sulla base militare\n', 'L’attacco missilistico sulla base militare vicino a Leopoli ha ucciso almeno 20 persone. Il numero delle vittime è di molto maggiore a quello annunciato finora dalle autorità, mentre la stessa fonte conferma che i feriti sarebbero 57. Lo hanno riferito i servizi di soccorso al Guardian. \n', '9.38 – Nove morti in un attacco a Leopoli\n', 'Il governatore della regione di Leopoli ha reso noto che 9 persone sono state uccise e 57 sono rimaste ferite nell’attacco a una base militare nell’Ucraina occidentale. Stando a quanto riferisce, sembra che la Russia abbia lanciato 30 razzi contro la struttura militare di Yavoriv, il Centro internazionale per il mantenimento della pace e della sicurezza. «Questo è un nuovo attacco terroristico sulla pace e la sicurezza vicina al confine con Ue e Nato», scrive su Twitter il ministro della difesa ucraino Oleksii Reznikov, secondo cui «lì lavorano istruttori stranieri». «Informazioni sulle vittime sono in corso di accertamento», fa sapere il ministro che lancia un appello: «Serve agire per mettere fine a questo. Chiudete i cieli!».\n', '9.18 – Regno Unito: «Le forze russe accerchiano quelle ucraine a est. Ma Kiev resiste» \n', 'Il ministero della Difesa britannico ha fatto sapere che le forze russe stanno provando ad accerchiare quelle ucraine nell’est del Paese, avanzando dalla direzione di Kharkiv e Mariupol a sud. Le ultime mosse della strategia militare russa sono state diffuse dal ministero in un tweet in cui viene menzionata l’Intelligence. «Le forze russe che avanzano dalla Crimea stanno tentando di aggirare Mykolaiv mentre cercano di arrivare a ovest verso Odessa», si legge. Il ministero spiega poi che la Russia sta «pagando un prezzo elevato per ogni avanzata» poiché le forze armate ucraine continuano a offrire una strenua resistenza in tutto il Paese.\n', '9.00 – L’allarme di Zelensky su Cherson\n', 'La Russia mira a creare nuove «pseudo-repubbliche» in Ucraina per dividere il Paese. A lanciare l’avvertimento è il presidente ucraino Volodymyr Zelensky in un video nella notte. Il riferimento è a Cherson, dove si moltiplicano le voci riguardo un possibile referendum russo per l’indipendenza della regione da Kiev.\n', '7.30 – Colpita una base militare vicino al confine polacco\n', 'Le truppe russe hanno sferrato una serie di attacchi aerei su un campo di addestramento militare nella zona di Leopoli. La Russia «ha lanciato un attacco aereo contro il Centro internazionale per il mantenimento della pace e la sicurezza», a circa 40 chilometri a nordovest della città, ha scritto sulla sua pagina Facebook il capo dell’amministrazione regionale Maxim Kozitsky, aggiungendo che sono stati lanciati otto missili.\n', '6.00 – Raid russi su Leopoli\n', 'Raid russi su Leopoli. Nelle prime ore di oggi, 13 marzo, la città ucraina situata vicino al confine occidentale con la Polonia è stata teatro di violente esplosioni. Fonti non confermate segnalano attacchi missilistici nella zona dell’aeroporto della città.\xa0Mentre Kiev appare sempre più accerchiata e Mariupol è stretta d’assedio, l’offensiva russa si estende anche alle aree occidentali del Paese. ']"
389,news-925179,"Ucraina, bombe russe su Mykolaiv. Il governatore della regione: «Hanno distrutto una scuola». Quattro le vittime – I video",https://www.open.online/2022/03/13/ucraina-mykolaiv-attacco-scuola-video,2022-03-13 20:46:00,"['Ucraina, bombe russe su Mykolaiv. Il governatore della regione: «Hanno distrutto una scuola». Quattro le vittime – I video\n', '\n', 'Sono in corso le operazioni per salvare eventuali persone rimaste sotto le macerie. I servizi d’emergenza locali parlano anche di tre feriti\n', '«Gli occupanti russi hanno aperto il fuoco contro una scuola di Mykolaiv. Quanto sono stupidi». Vitalii Kim, governatore della regione in cui si trova la città a circa 100 km a est di Odessa, ha diffuso sul suo canale Telegram un video in cui comunica il bombardamento della città da parte dei militari russi. Nel corso delle operazioni si era parlato di due vittime ma come riferiscono i servizi d’emergenza locali ora il numero dei morti «è salito ad almeno 4». Sale da 2 a 3 anche il numero dei feriti. ']"
390,news-925173,«Presi con la forza e rincorsi nei negozi»: arrestati in Russia più di 14 mila manifestanti contro la guerra – I video,https://www.open.online/2022/03/13/proteste-russia-contro-guerra-arresti-video,2022-03-13 18:39:00,"['«Presi con la forza e rincorsi nei negozi»: arrestati in Russia più di 14 mila manifestanti contro la guerra – I video\n', '\n', 'Secondo l’ong Ovd-Info, solo oggi ci sono stati almeno 817 arresti in 37 città diverse. La Tass: «Oltre 300 persone fermate a Mosca»\n', 'Nelle piazze di Mosca e di molte città della Russia si continua a protestare contro la guerra di Vladimir Putin. L’Ong OVD-Info fornisce il conto degli ultimi manifestati repressi dalle forze dell’ordine russe: «Almeno 817 persone sono state già arrestate oggi in 37 centri», riferiscono. Il monitoraggio di OVD riporta anche i fermi eseguiti dall’inizio della guerra: «Dal 24 febbraio sono 14.274 le persone arrestate in Russia durante le proteste contro l’aggressione dell’Ucraina». E aggiunge: «Ci sono 10 tribunali attualmente impegnati in procedimenti penali politici che cominceranno la prossima settimana». A riportare il numero dei manifestanti arrestati nelle ultime ore è anche l’agenzia di stampa russa Tass. «Almeno 300 persone sono state arrestate per manifestazioni non autorizzate solo a Mosca», ha detto l’agenzia citando la polizia russa. Nel frattempo le testimonianza video di arresti e repressioni continuano ad arrivare da molte parti della Russia. \n', '«Due parole e sei in una risaia», dice una manifestante intervistata da piazza Manezhnaya a Mosca. Nel video diffuso da Activatica, dopo pochi secondi al microfono, la donna viene presa con forza dalla polizia e portata via. «Quanti secondi hai bisogno per essere trattenuto in piazza Manezhnaya? Spoiler: Uno e mezzo», recita il tweet. Un altro dei video diffusi fa vedere le immagini della polizia di Mosca che porta via una bicicletta: «La polizia di Mosca ha arrestato una bicicletta per aver protestato contro la guerra. Questo è lo stato della Russia di Putin, uno stato di polizia fascista e un governo pieno di Yes Men. Dopo che tutto questo sarà finito, dovranno essere processati per i loro crimini», raccontano un utente. Altre testimonianza arrivano da Vladivostok, dove secondo quanto riportato da testimoni oculari «gli agenti di polizia hanno rincorso cittadini nei negozi e arrestato passanti». ']"
391,news-924865,"Guerra in Ucraina, lo striscione choc della curva del Verona che “invita” a colpire Napoli",https://www.open.online/2022/03/13/ucraina-striscione-curva-verona-napoli,2022-03-13 17:56:00,"['Guerra in Ucraina, lo striscione choc della curva del Verona che “invita” a colpire Napoli\n', '\n', 'A denunciare i fatti è stato lo scrittore Maurizio de Giovanni su Facebook. Sullo striscione, le bandiere di Russia e Ucraina e le coordinate della città\n', '«Un messaggio ripugnante». A commentare lo striscione della curva sud del Verona contro i napoletani è il ministro degli Esteri Luigi Di Maio. «Lo striscione contro il Napoli e i napoletani esposto dai tifosi, o presunti tali, dell’Hellas Verona è grave e va condannato da tutti, senza distinguo e giustificazioni», ha continuato il ministro nel post pubblicato su Facebook. L’immagine dello striscione, comparso nei pressi dello stadio Bentegodi di Verona poco prima della partita Verona-Napoli, è stata diffusa poche ore fa sui social dallo scrittore Maurizio de Giovanni: le bandiere di Russia e Ucraina assieme alle coordinate della città di Napoli hanno subito fatto indignare centinaia di utenti. «Un raffinato, intelligente e geografico striscione della curva veronese, che dà ai missili russo ucraini la corretta localizzazione dell’obiettivo. Per chi non lo sapesse, sono le coordinate della mia città», aveva spiegato de Giovanni, accusando di «idiozia razzista» gli autori della scritta. \n', '«Questa guerra è reale», ha commentato poche ore dopo il ministro degli Esteri Di Maio, «non è finzione, non è un gioco. Bambini, donne, intere famiglie stanno perdendo la vita sotto i colpi mortali dell’esercito russo. Il gesto è vergognoso ed è vergognosa l’intenzione di questi pseudo tifosi». E ha aggiunto: «Non c’è ironia ma solo idiozia dietro questo striscione». A commentare quanto accaduto anche il leader della Lega Matteo Salvini: «Sulla guerra non si scherza e la rivalità tra tifoserie deve avere dei limiti», ha detto. «Lo striscione visto a Verona è grave e ingiustificabile».\n', 'Foto in copertina da FACEBOOK']"
392,news-925061,"Ucciso dalle forze russe mentre documentava la guerra: chi era Brent Renaud, il giornalista americano morto a Irpin’",https://www.open.online/2022/03/13/ucraina-chi-era-giornalista-ucciso-brent-renaud,2022-03-13 15:04:00,"['Ucciso dalle forze russe mentre documentava la guerra: chi era Brent Renaud, il giornalista americano morto a Irpin’\n', '\n', 'Renaud aveva lavorato per il New York Times e vinto premi televisivi come produttore. Un collega ha raccontato gli ultimi momenti prima dell’agguato \n', '51 anni, originario del Tennesse, Brent Renaud ha trascorso tutta la sua vita a dare voce e immagine alle scene di guerra. Ed è proprio nell’ultimo conflitto, che aveva deciso di seguire da giornalista freelance e fotografo di guerra, che è stato ucciso, caduto sotto i colpi d’arma da fuoco sparati dall’esercito russo nella città ucraina di Irpin’. A farlo sapere è stato il capo della polizia della regione di Kiev, Andriy Nebytov: «Gli occupanti stanno cinicamente uccidendo anche i giornalisti dei media internazionali, che stanno cercando di mostrare la verità sulle atrocità delle truppe russe in Ucraina».\n', 'Il racconto dei colleghi\n', 'Il racconto dell’agguato viene dal collega che era con lui, ripreso in ospedale mentre viene curato: «Avevamo passato un ponte a Irpin, volevamo filmare la fuga dei rifugiati, abbiamo trovato un’auto che si è offerta di portarci al secondo ponte, abbiamo passato un check point e poi hanno iniziato a sparare all’auto. Lui è stato colpito al collo, ci siamo divisi, lui è stato lasciato indietro». A fornire ulteriori dettagli dell’attacco anche la giornalista di PBS Newshour Jane Ferguson. Si trovava nelle vicinanze quando Renaud è stato ucciso e su Twitter ha raccontato: «il corpo del giornalista americano Brent Renaud giaceva sotto una coperta.\xa0I medici ucraini non hanno potuto fare nulla per aiutarlo in quella fase».\xa0Per Renaud quindi non ci sarebbe stato nulla da fare. Lo sgomento dei primi momenti viene riportato da Feguson con le parole che un agente di polizia ucraino le ha rivolto subito dopo la tragedia: «Dì all’America, racconta al mondo cosa hanno fatto a un giornalista».\n', 'I premi in carriera\n', 'Brent Renauld\xa0era\xa0un documentarista, fotografo, giornalista, produttore cinematografico. Una carriera esplosa quando decise di coprire gli attacchi terroristici dell’11 settembre a New York. Da lì la guerra in Afghanistan. E ancora per il New York Times il terremoto di Haiti, la guerra alla droga in Messico fino alla televisione con la serie “Off to War” con il racconto delle vicissitudini di un’unità della Guardia Nazionale dispiegata in Iraq. «Siamo profondamente rattristati dalla morte di Brent Renaud. Brent era un fotografo e un regista di talento che negli anni passati aveva collaborato con noi». A scriverlo in un comunicato è stato proprio il New York Times, che chiarisce: «Anche se aveva collaborato con noi in passato (l’ultima volta nel 2015) non si trovava in missione in Ucraina per il quotidiano. Le prime informazioni riferiscono che lavorava per noi perché è stato trovato con il tesserino del giornale, che gli era stato dato per una missione anni fa». \n', 'Direttore di almeno una dozzina di progetti televisivi e cinematografici Brent Renaud ha documentato la storia della tragica diffusione dell’eroina con “Dope Sick Love” per HBO, e ottenuto premi importanti come il Peabody Award con la produzione di “Last Chance High”. Attento osservatore del disagio sociale, Renauld si era dedicato anche agli effetti dei traumi e delle malattie mentali sui tassi di povertà e di violenza in America. Nei suoi traguardi più importanti, Renauld è stato sempre affiancato dal fratello Craig Renaud. I due sono stati assieme i vincitori del Peabody Award e\xa0lavoravano spesso insieme a New York. ']"
393,news-924677,«Siete delle bestie»: proteste a Cherson contro il referendum russo. I militari di Mosca sparano vicino al corteo – I video inediti,https://www.open.online/2022/03/13/ucraina-kherson-vs-referendum-russia,2022-03-13 14:40:00,"['«Siete delle bestie»: proteste a Cherson contro il referendum russo. I militari di Mosca sparano vicino al corteo – I video inediti\n', '\n', '«Fascisti»: video inediti inviati a Open mostrano i civili ucraini manifestare nelle strade della città occupata dalle forze russe\n', 'Cherson respinge il possibile referendum russo per l’indipendenza. Lo fa con una risoluzione approvata dal consiglio regionale. Da ieri rimbalzano con forza le voci di una consultazione che i russi vorrebbero tenere per creare una Repubblica popolare sul modello di quelle già istituite nelle province del Donetsk e del Luhansk, tra il 2014 e il 2015. La città di Cherson è attualmente sotto il controllo delle forze militari russe, e nei giorni scorsi è stata teatri di proteste contro l’occupazione. Anche in queste ore, i cortei di manifestanti civili hanno sfilato per le strade della città, sfidando i militari piazzati sui tank russi e gridando «fascisti» e «Cherson è Ucraina». I soldati dell’occupazione (con la “Z” sui carri armati) hanno reagito sparando alcuni colpi di arma da fuoco, e i manifestanti hanno urlato in risposta: «Siete delle bestie». Le immagini inedite pubblicate da Open sono state inviate alla giornalista di origini ucraine Olga Bibus. \n', '\n', 'Il tuo browser non supporta il tag iframe\n', 'Sulla questione del possibile referendum è intervenuto anche il presidente ucraino Volodymyr Zelensky, dicendo che la Russia punta a creare delle «pseudo-repubbliche» con l’obiettivo di dividere il Paese. «Gli occupanti del territorio della regione di Cherson stanno cercando di ripetere la triste esperienza della formazione delle pseudo-repubbliche. Stanno ricattando le autorità locali, stanno cercando qualcuno da corrompere», ha detto Zelensky. Nella notte di oggi la città di Cherson è stata scossa da violente esplosioni.\n', 'Video credit: Manifestanti a Cherson, Olga Bibus, Open']"
394,news-925013,"«Eroe dell’Ucraina», Inna Derusova è la prima donna a ricevere questo titolo: è morta per salvare i feriti della guerra",https://www.open.online/2022/03/13/inna-derusova-donna-eroe-ucraina,2022-03-13 14:26:00,"['«Eroe dell’Ucraina», Inna Derusova è la prima donna a ricevere questo titolo: è morta per salvare i feriti della guerra\n', '\n', 'Sergente medico dell’esercito ucraino, ha salvato la vita di 10 militari. Zelensky l’ha voluta ricordare attribuendole questa importante onorificenza\n', 'Si chiamava Inna Derusova e dal 24 febbraio, cioè dal giorno in cui Putin ha invaso l’Ucraina, era impegnata come medico di campo nella città di Okhtyrka dove Derusova, mettendo a rischio la sua vita ha salvato 10 militari. Derusova è rimasta uccisa dai colpi delle forze armate russe. Ne scrive oggi 13 marzo il Corriere della Sera. Per questo motivo ha ricevuto il titolo, postumo, di «eroe dell’Ucraina». Sergente medico dell’esercito ucraino, è stata premiata dal presidente Zelensky che le ha conferito l’Ordine della stella d’oro, insieme ad altri 106 militari di cui 17 deceduti in questa guerra, riconoscendole di fatto il «coraggio e l’eroismo dimostrato nel difendere la sovranità e l’integrità territoriale dell’Ucraina». Derusova è «la prima donna» a ricevere questa onorificenza: «Memoria eterna a tutti coloro che hanno dato la vita per l’Ucraina! Gloria a tutti gli eroi! Gloria all’Ucraina!», ha concluso Zelensky. Un ricordo arriva anche dall’università pedagogica nazionale di Ternopil, dove Derusova si era laureata: «Tutti conoscevano e rispettavano Inna per la sua professionalità e sensibilità. Era una donna affascinante, un’amica meravigliosa, una persona gentile, sincera e laboriosa», si legge sul sito.\n', 'Foto in copertina da GAZETA.UA']"
395,news-924793,"Ucraina, la strategia di Putin per indebolire la resistenza: nel mirino convogli di armi e scali militari",https://www.open.online/2022/03/13/ucraina-russia-strategia-scali-militari,2022-03-13 10:56:00,"['Ucraina, la strategia di Putin per indebolire la resistenza: nel mirino convogli di armi e scali militari\n', '\n', 'Proprio oggi un raid russo ha colpito una base al confine con la Polonia. Il viceministro degli Esteri ucraino: «I convogli con i rifornimenti dall’Occidente rischiano di diventare obiettivi legittimi»\n', 'Continua l’avanzata dei russi in Ucraina, pur rallentata dalla resistenza dell’esercito di Kiev e della popolazione locale. Con la guerra che è entrata nel 18° giorno, Mosca sta mettendo sempre più nel mirino gli scali militari e i convogli di armi. Come scrive oggi il Corriere della Sera, l’esercito russo è arrivato a 25 chilometri dalla Capitale. Ha lanciato ordigni sugli aeroporti nelle città occidentali, Lutsk e Ivano-Frankivsk, così da interrompere l’arrivo delle armi dall’Occidente, e sabato ha bombardato uno scalo militare a sud di Kiev. Nel mirino anche lo scalo Antonov di Hostomel. \n', 'L’attacco a Yavoriv\n', 'Oggi, 13 marzo, l’esercito russo ha lanciato 30 razzi contro la struttura militare di Yavoriv, centro internazionale per il mantenimento della pace e della sicurezza, vicino al confine polacco. La base in passato ha ospitato esercitazioni della Nato. Il viceministro degli Esteri Sergei Ryabkov ha detto: «Abbiamo messo in guardia gli Stati Uniti: inviare le armi in Ucraina, anche attraverso altri Paesi, è una mossa pericolosa e può trasformare i convogli in obiettivi legittimi». Intanto il presidente ucraino Volodymyr Zelensky ha fatto sapere che sono 1.300 i militari ucraini morti in 17 giorni. Numeri che, però, non possono essere confermati. Secondo le stime dell’Occidente, inoltre, sarebbero 6 mila i militari russi deceduti dallo scoppio della guerra il 24 febbraio; 31 i battaglioni tattici russi messi ko. Ma, anche in questo caso, è difficile accertare la correttezza di queste informazioni.\n', 'Foto in copertina di repertorio']"
396,news-924733,"Andriy Shevchenko: «In Ucraina crimini contro i civili. Zelensky? Un uomo coraggioso, resisteremo»",https://www.open.online/2022/03/13/guerra-ucraina-andriy-shevchenko,2022-03-13 09:34:00,"['Andriy Shevchenko: «In Ucraina crimini contro i civili. Zelensky? Un uomo coraggioso, resisteremo»\n', '\n', 'I genitori dell’ex calciatore del Milan non hanno lasciato il Paese: «È la loro patria, la loro terra, la loro casa. Perché avrebbero dovuto andarsene?»\n', 'L’ex calciatore Andriy Shevchenko in un’intervista al Corriere della Sera parla della guerra in Ucraina, e promette che aiuterà i profughi. Shevchenko dice di parlare russo perché gliel’hanno insegnato a scuola e perché in Ucraina «non siamo indiscriminatamente contro il popolo russo, siamo contro coloro che sostengono la guerra. Sappiamo distinguere tra un popolo e un regime. So per certo che anche in Russia molti sono contrari alla guerra». 111 gare e 48 gol con la Nazionale, scudetto, Champions League ma anche Pallone d’oro con il Milan, Andriy Shevchenko è uno dei calciatori più famosi (e apprezzati) al mondo. Sta vivendo un dramma dal momento che la sua famiglia è in Ucraina: la madre e la sorella sono a casa, a 25 minuti dal centro di Kiev. «Adesso le hanno raggiunte altri parenti, tra cui mia zia che ha passato quattro giorni chiusa in cantina. Abita vicino a un aeroporto, il suo quartiere è stato bombardato». I genitori di Shevchenko hanno deciso di non lasciar il loro Paese perché «è la loro patria, la loro terra, la loro casa. Semmai avrei preferito raggiungerli io. Perché avrebbero dovuto andarsene?».\n', '«Ho pensato di partire per l’Ucraina ma è impossibile»\n', 'Shevchenko definisce l’invasione in Ucraina «un’aggressione, un crimine contro i civili»: «Nessuno ci ha voluto credere, sino all’ultimo. Non potevamo immaginare che la Russia ci avrebbe fatto questo. Ci pareva impossibile». Ha pensato di partire per l’Ucraina, ci ha pensato «tantissime volte ma è impossibile»: «Hanno chiuso subito tutto. Gli aeroporti sono stati bombardati per primi. Quindi ho deciso di difendere il mio Paese come posso. Raccontando chi siamo, quanto stiamo soffrendo. Aiutando le vittime e i rifugiati. La risposta dell’Italia è stata eccezionale». Attraverso Gofundme, ad esempio, «abbiamo raccolto 343.764 euro per la Croce Rossa: trauma-kit, medicine, viveri. Altri fondi sono raccolti dalla Fondazione Milan, che ha messo in vendita la riproduzione delle maglie che indossavamo a Manchester quando nel 2003 vincemmo la Champions. Mi ha chiamato il mio amico Giorgio Armani, che si è mobilitato di persona. Ho parlato con il sindaco di Firenze e con il sindaco di Milano. Spero di poter annunciare presto un’iniziativa speciale». L’obiettivo è quello di «accogliere molti ucraini che fuggono dalla guerra»: sono quasi «tutti bambini, donne e anziani visto che gli uomini tra i 18 e i 60 anni non possono lasciare il Paese».\n', '«A Kiev giocavo tutti i giorni a calcio»\n', 'Il presidente ucraino Zelensky si sta comportando «con grande coraggio, riunendo gli ucraini attorno a lui». Nessuna intenzione di arrendersi, anzi: «Noi vogliamo la pace. Ma arrenderci in questo momento significherebbe perdere la libertà. Noi ci stiamo battendo e ci batteremo per la nostra libertà e i nostri diritti. Vogliamo avvicinarci all’Europa. Non abbiamo attaccato nessuno, ci stiamo solo difendendo». Plaude, poi, alle sanzioni dell’Occidente alla Russia perché servono a «fare pressione e a trovare una soluzione diplomatica» e si dice d’accordo con l’esclusione della Russia dai Mondiali di calcio. A Kiev giocava «tutti i giorni a calcio»: «Eravamo un unico Paese. Ora questa guerra sta cancellando tutto un passato comune: nella cultura, e anche nello sport. I grandi calciatori sovietici erano ucraini. Oleg Blochin, Oleksandr Zavarov, Oleksij Mychajlycenko, Ihor Belanov… Anche Bubka è ucraino, è il presidente del nostro Comitato olimpico», conclude.\n', 'Foto in copertina di repertorio: ANSA/LUCA ZENNARO']"
397,news-924739,"Anonymous incita i russi alla ribellione: «Rovesciate Putin, solo così potrete salvarvi» – Il video",https://www.open.online/2022/03/13/ucraina-anonymous-appello-ribellione-russia-video,2022-03-13 09:07:00,"['Anonymous incita i russi alla ribellione: «Rovesciate Putin, solo così potrete salvarvi» – Il video\n', '\n', 'Il gruppo hacker in un messaggio pubblicato su Twitter: «Siete intrappolati dietro una cortina di ferro di propaganda, il regime ha paura»\n', 'Su un profilo Twitter legato ad Anonymous è stato pubblicato un video in cui il gruppo hacker invita la popolazione russa a ribellarsi a Vladimir Putin. «Siete intrappolati dietro una cortina di ferro di propaganda, il vostro governo cerca di impedirvi di essere parte del dibattito internazionale per paura di ciò che potreste scoprire», dice la voce nel video. «Il regime di Putin ha commesso crimini di guerra con la sua recente invasione dell’Ucraina, che ha causato una massiccia crisi di rifugiati e innumerevoli morti». Il messaggio prosegue: «È una situazione terribile quella in cui siete stati messi, ma la vostra unica opzione per prevenire l’imminente collasso economico e la potenziale guerra mondiale è quella di intraprendere azioni per resistere alla guerra e al regime di Putin. A questo punto, il modo più pacifico in cui questo conflitto potrebbe finire è che il popolo russo si sollevi contro Putin e lo rimuova dal potere».']"
398,news-924717,"Ucraina, i russi distruggono un posto di comando a Kiev: «Non bombardiamo i civili, solo gli obiettivi militari» – Il video",https://www.open.online/2022/03/13/ucraina-russia-distrugge-posto-comando-video,2022-03-13 08:32:00,"['Ucraina, i russi distruggono un posto di comando a Kiev: «Non bombardiamo i civili, solo gli obiettivi militari» – Il video\n', '\n', 'Il ministero della Difesa, citato dall’agenzia Tass: «La popolazione non è minacciata». Ma dall’Ucraina continuano ad arrivare immagini di civili uccisi dalle bombe\n', 'In un video pubblicato dall’agenzia Tass, il ministero della Difesa russo mostra un proiettile ad alta precisione distruggere un posto di comando a Kiev, in Ucraina. Nelle immagini si vede il colpo di un proiettile di artiglieria ad alta precisione colpire il bersaglio. Secondo la stessa agenzia, il ministero della Difesa sostiene che «l’esercito russo non colpisce le città, ma distrugge solo le infrastrutture militari, quindi la popolazione civile non è minacciata». Affermazioni che stridono con le immagini che continuano ad arrivare dall’Ucraina, e che mostrano i civili uccisi dalle bombe.\n', 'Video e foto da TASS/TWITTER']"
399,news-924693,"Forlì, si ribalta un autobus con 50 ucraini a bordo: un morto e diversi feriti",https://www.open.online/2022/03/13/forli-incidente-bus-ucraini,2022-03-13 07:31:00,"['Forlì, si ribalta un autobus con 50 ucraini a bordo: un morto e diversi feriti\n', '\n', 'L’incidente è avvenuto sulla A14, in direzione Sud. Le cause sono ancora da accertare\n', 'Un autobus con a bordo una cinquantina di cittadini ucraini si è ribaltato oggi, 13 marzo, sulla A14. L’incidente è avvenuto all’altezza di Forlì, in direzione Sud. Secondo le prime informazioni diffuse dai vigili del fuoco, una donna 32enne è morta sul colpo. Madre di due figli, di 10 e 5 anni, anche loro sull’autobus, era tra le 22 persone bordo in fuga dalla guerra. Il viaggio dall’Ucraina a Pescara si è tragicamente interrotto quando il veicolo ha sbandato ribaltandosi su un pendìo accanto all’A14. Le cause non sono ancora state rese note. I servizi di emergenza hanno dovuto utilizzare due gru mobili per mettere in verticale l’autobus. I figli della 32enne sono stati trasportati all’ospedale Bufalini con contusioni. Non ci sarebbe invece altri feriti tra i passeggeri. ']"
400,news-924661,Zelensky: «Nessun perdono per i collaborazionisti. La Russia? Finirà come la Corea del Nord» – Il video,https://www.open.online/2022/03/13/ucraina-zelensky-collaborazionisti-video,2022-03-13 06:41:00,"['Zelensky: «Nessun perdono per i collaborazionisti. La Russia? Finirà come la Corea del Nord» – Il video\n', '\n', 'Il presidente ucraino in un nuovo videomessaggio: «Gli invasori russi non possono conquistarci. Si reggono solo sul terrore e sulle armi»\n', '«L’Ucraina non perdonerà i collaborazionisti. Li troveremo uno a uno e li processeremo. Non dimenticheremo». Così Volodymyr Zelensky in un video pubblicato oggi, 13 marzo, sul suo profilo Facebook. Il presidente ucraino lancia un altro appello alla resistenza contro le forze militari russe, assicurando che l’Ucraina riconquisterà le aree occupate. «Gli invasori russi non possono conquistarci. Non hanno una tale forza. Non hanno un tale spirito. Si reggono solo sulla violenza. Solo sul terrore. Solo sulle armi», dice Zelensky. Secondo il presidente ucraino, il Cremlino sta trasformando la Russia in un Paese isolato come la Corea del Nord, «dove regna la povertà».']"
401,news-923943,"Melitopol, nominata una nuova sindaca. Cittadini in piazza per il rilascio di Ivan Fedorov – Il video",https://www.open.online/2022/03/12/ucraina-sindaco-melitopol-rapito-protesta-video,2022-03-12 23:35:00,"['Melitopol, nominata una nuova sindaca. Cittadini in piazza per il rilascio di Ivan Fedorov – Il video\n', '\n', 'Diverse centinaia di persone hanno marciato per chiedere il rilascio del primo cittadino. Confermato anche il rapimento anche dell’attivista che ha organizzato le proteste Olga Gaisumova\n', 'Una nuova sindaca è stata nominata nella città ucraina di Melitopol dopo che ieri, 11 marzo, il primo cittadino Ivan Fedorov è stato sequestrato dalle truppe russe d’occupazione. A darne notizia è l’amministrazione regionale di Zaporizhzhia, citata dalla Cnn. La nuova sindaca è Galina Danilchenko, un ex membro del Consiglio comunale. Il suo compito principale, ha detto, sarà «fare tutti i passi necessari per riportare la città alla normalità».\n', 'Le proteste per il rilascio di Fedorov\n', 'Una folla si è radunata nella cittadina di Melitopol per chiedere il rilascio del sindaco Ivan Fedorov, portato via nel pomeriggio di ieri,\xa011 marzo, da un gruppo di\xa010 russi. Secondo Nexta diverse centinaia di persone hanno marciato fino al municipio per chiedere il rilascio del primo cittadino. Durante la giornata la connessione Internet non ha funzionato, forse – secondo il media – per impedire alla cittadinanza di coordinarsi nella protesta. «Durante il rapimento, gli hanno messo un sacchetto di plastica sulla testa. Lo hanno prelevato nel centro di crisi della città, dove si stava occupando di sostenere i cittadini», ha detto il consigliere del ministero dell’Interno Gerashchenko su Telegram. Intanto a Melitopol è stata rapita durante una manifestazione per la pace l’attivista Olga Gaisumova. I russi hanno lanciato un fumogeno per distogliere la folla e nel frattempo si sono avvicinati con una Niva nera e hanno preso la donna 52enne. I cittadini si sono messi d’accordo per scendere di nuovo in piazza alle 12. Melitopol è attualmente\xa0sotto il controllo dei militari russi. Stando a quanto riferito dall’agenzia ucraina\xa0Unian, Fedorov si era rifiutato di collaborare con le forze di occupazione, mantenendo la bandiera ucraina sul municipio della città.\n', ' ']"
402,news-924631,"Ucraina, tra Chernihiv e Mariupol le bombe russe fanno strage di civili – I video",https://www.open.online/2022/03/12/ucraina-chernihiv-mariupol-bombe-video,2022-03-12 23:25:00,"['Ucraina, tra Chernihiv e Mariupol le bombe russe fanno strage di civili – I video\n', '\n', 'Il giornalista russo indipendente Kamil Galeev ha diffuso le immagini degli attacchi in due delle città più colpite dalle forze militari di Mosca\n', 'Continuano ad arrivare immagini drammatiche dall’Ucraina, da 17 giorni sotto gli attacchi della Russia. In un video diffuso dal giornalista e ricercatore russo Kamil Galeev, si vede un’area di Chernihiv, nel nord-Est, colpita da un bombardamento. Tra le macerie degli edifici, si vedono dei civili gravemente feriti e privi di sensi. Galeev è diventato una delle fonti di riferimento della guerra: in un video pubblicato poco prima sul suo profilo, si vede il fumo tra gli edifici di Mariupol’, altra città da giorni sotto assedio. «Questo è ciò che sta facendo la Russia nell’Est russofono», ha scritto. «Un aspetto sottovalutato degli attacchi è che devastano in modo schiacciante proprio l’area più vicina alla Russia. L’Ucraina occidentale ha la fortuna di esserne lontana geograficamente, e di conseguenza viene colpita da meno bombe». \n', 'Immagine di copertina: EPA/SERGIY STARODAVNIY']"
403,news-924613,"Ucraina, Mariupol sotto assedio: i tank russi distruggono le case dei civili – Il video",https://www.open.online/2022/03/12/ucraina-mariupol-bombe-case-video,2022-03-12 22:08:00,"['Ucraina, Mariupol sotto assedio: i tank russi distruggono le case dei civili – Il video\n', '\n', 'La città è sotto i colpi russi da più di una settimana, ma resta ancora sotto il controllo ucraino \n', 'Un video diffuso su Twitter e ripreso dal Guardian mostra i tank russi aprire il fuoco contro gli appartamenti dei civili a Mariupol, in Ucraina. Le forze russe hanno circondato la città più di una settimana fa e da allora i bombardamenti sono continuati senza sosta. Nel video si vedono i carri armati di Mosca aprire il fuoco contro dei condomini. Nuove immagini satellitari pubblicate da Reuters e Bbc hanno rivelato inoltre ingenti danni alle infrastrutture e agli edifici civili in tutta la città, che, nonostante le pressioni militari, resta sotto il controllo ucraino.']"
404,news-923331,"Ucraina, nuovi colloqui tra Kiev e Mosca. Zelensky: «Segnali di dialogo»",https://www.open.online/2022/03/12/crisi-ucraina-12-marzo,2022-03-12 21:15:00,"['Ucraina, nuovi colloqui tra Kiev e Mosca. Zelensky: «Segnali di dialogo»\n', '\n', 'Si intensificano i bombardamenti sulla capitale ucraina, le forze russe si avvicinano. Kiev accusa Mosca: «Colpito un ospedale oncologico»\n', 'Nella notte una serie di bombardamenti ha scosso scosso i sobborghi di Kiev. Le autorità ucraine accusano la Russia di aver compiuto un raid su un ospedale oncologico e di aver colpito anche alcuni edifici residenziali a Mykolaiv, seppur senza provocare vittime nella struttura sanitaria. Immagini satellitari mostrano le forze russe in avvicinamento alla capitale grazie anche all’uso di artiglieria pesante. Intanto Zelensky rifiuta l’invito di Israele ad arrendersi. E nella notte pubblica un appello alle madri russe: «Non mandate i vostri figli in guerra». Sul fronte diplomatico, Emmanuel Macron e Olaf Scholz hanno avuto un colloquio con Vladimir Putin, e hanno invocato un cessate il fuoco immediato.\n', '21.10 – Il sindaco di Varsavia: «Con i rifugiati siamo al limite»\n', 'Il sindaco di Varsavia Rafal Trzaskowski ha detto al Telegraph che la capacità della città di accogliere i profughi in fuga dalla guerra in Ucraina è «terminata». La Polonia, paese confinante, è il Paese che finora ne ha accolti di più: oltre 1,5 milioni. \n', '20.35 – Fonti esercito russo: «La situazione umanitaria è catastrofica in alcune città ucraine»\n', 'La situazione umanitaria in Ucraina si sta deteriorando rapidamente e sarebbe diventata «catastrofica» in diverse città, secondo quanto affermato sabato 12 marzo da alcuni membri dell’esercito russo. «Purtroppo, la situazione umanitaria in Ucraina continua a deteriorarsi rapidamente e in alcune città ha raggiunto proporzioni catastrofiche», ha affermato il capo del Centro di controllo della difesa nazionale russo, Mikhail Mizintsev, in una dichiarazione diffusa dalle agenzie di stampa russe.\n', '19.20 – Kuleba cauto: «Da Mosca ancora richieste inaccettabili»\n', 'Il ministro degli Esteri ucraino Dmytro Kuleba si mostra scettico sulla possibilità di negoziare un accordo con la Russia, contraddicendo quanto detto da Zelensky in una conferenza stampa del pomeriggio. «C’è poco spazio per la diplomazia nella testa di Vladimir Putin», ha affermato durante un forum organizzato a Washington. «Bisogna essere consapevoli dei tentativi di manipolazione portati avanti dalla Russia, che continua ad avanzare richieste per noi inaccettabili». «Noi – ha ribadito Kuleba – non scenderemo a compromessi».\n', '18.50 – Di Maio: «Segnali dai negoziati Mosca-Kiev»\n', 'Il ministro degli Esteri italiano Luigi Di Maio ha scritto su Facebook un post sulla situazione in Ucraina e la crisi energetica: «Arrivano piccoli segnali dai negoziati tra Russia e Ucraina: questo ci spinge a portare avanti una soluzione diplomatica che ci possa condurre alla pace».\n', '17.45 – Rosatom: «Le centrali di Chernobyl e Zaporizhzhia restano sotto il controllo ucraino»\n', 'Le centrali nucleari di Zaporozhye e Chernobyl continuano a rimanere sotto il controllo del personale ucraino, a cui gli esperti russi forniscono assistenza. Questa la posizione della società statale russa Rosatom, citata dalla Tass.\n', 'March 12, 2022\n', '17.15 – Zelensky: «La Russia ha cambiato atteggiamento: ci sono segnali di dialogo»\n', 'Zelensky ha parlato in una conferenza stampa a Kiev, dicendo che negli ultimi negoziati è emerso «un approccio fondamentalmente diverso» da parte di Mosca, che prima non faceva altro che «porre ultimatum», mentre ora «si è cominciato a parlare». Il presidente ucraino ha detto di essere «contento di avere un segnale dalla Russia», in riferimento ai «progressi» evocati ieri da Putin rispetto ai colloqui ormai quotidiani.\n', '16.45 – In corso colloqui tra Kiev e Mosca\n', 'Sono in corso nuovi colloqui tra Russia e Ucraina in videoconferenza. A riferirlo è il portavoce del Cremlino, Dmitry Peskov. \n', '16.35 – Parigi: «Putin non vuole fermarsi»\n', 'Vladimir Putin «non ha dato alcun segnale della volontà di sospendere la guerra»: a dirlo sono fonti dell’Eliseo dopo la telefonata di oggi tra Emmanuel Macron, Olaf Scholz e il presidente russo. «Noi ne traiamo una conclusione: Putin deve prendere atto di sanzioni ancora più pesanti».\n', '16.00 – Zelensky: «1.300 ucraini morti in battaglia»\n', 'Volodymyr Zelensky ha detto che 1.300 militari ucraini sono stati uccisi in battaglia finora: è la prima volta che il presidente ucraino parla delle perdite tra le truppe di Kiev dall’inizio dell’invasione. «I nostri diplomatici stanno lavorando e hanno parlato di alcuni punti di un possibile accordo tra noi e la Federazione Russa. Voglio che questo si concretizzi, il processo di pace deve iniziare con il cessate il fuoco», ha detto Zelensky in conferenza stampa.\n', '15.30 – Borrell: «2,5 milioni di ucraini fuggiti in Ue»\n', 'Il Rappresentante Ue per la Politica Estera Ue, Josep Borrell, e l’Alto Commissario per i Diritti Umani, Filippo Grandi, si sono incontrati oggi in Turchia per parlare della situazione umanitaria in Ucraina. «Servono urgentemente corridoi umanitari. Le persone in Ucraina non hanno accesso al cibo, all’acqua, al riscaldamento, con temperatura gelide, a causa della pioggia di bombardamenti russi. Le persone fuggite in Ue sono 2,5 milioni», scrive Borrell in un tweet.\n', '15.15 – La Moschea di Mariupol’ smentisce: «Non siamo stati colpiti»\n', 'Il presidente dell’Associazione che gestisce la moschea di Solimano a Mariupol ha affermato che l’area è sotto tiro, ma ha smentito che l’edificio religioso sia stato colpito, come invece affermato in mattinata dal governo ucraino. «Una bomba è caduta a una distanza di 700 metri dalla moschea», ha dichiarato.\n', '15.00 – Macron e Scholz chiedono la tregua immediata\n', 'Nel corso della telefonata con Vladimir Putin, il cancelliere tedesco Olaf Scholz e il presidente francese Emmanuel Macron hanno chiesto al presidente russo una tregua immediata in Ucraina. I due leader hanno anche invocato «l’inizio di una soluzione diplomatica del conflitto». «Su altri contenuti del colloquio – si legge in un comunicato – è stato concordato il silenzio». Putin da parte sua ha accusato le forze di Kiev di «violazioni» del diritto internazionale umanitario e chiesto ai leader di Francia e Germania di «esercitare la loro influenza» sulle autorità locali perché vi pongano fine.\n', '14.13 – Franco: «Evitiamo che la guerra in Ucraina comprometta la ripresa dopo il Covid»\n', 'Il ministro dell’Economia Daniele Franco durante il giuramento degli allievi della Guardia di Finanza a Bergamo ha spiegato che tra gli obbiettivi in questo momento c’è anche quello di evitare che la guerra in Ucraina comprometta la ripresa dopo il Covid: «Nell’attuale fase, dobbiamo evitare che si comprometta la ripresa economica registrata dall’Italia dopo la grave crisi dovuta alla pandemia. Come sapete, oltre a moltissime vittime, la pandemia ha causato al nostro Paese uno shock economico di proporzioni ingenti. La caduta del Pil nel 2020 è stata del 9 per cento, la più grande dal Dopoguerra. Nel 2021 la ripresa economica è stata intensa: il Pil è cresciuto del 6,6 per cento. Sono risultati migliori delle attese, tuttavia resta significativamente sotto quello del 2008».\n', '13.38 – Zelensky: «L’esercito russo sta soffrendo le perdite peggiori da decenni» \n', 'Il presidente ucraino Volodymyr Zelensky ha diffuso un nuovo video messaggio alla nazione in cui ha spiegato che l’esercito russo sta subendo le sue perdite più grandi da diversi anni. Secondo Zelensky al momento sarebbero almeno 31 i gruppi tattici dei battaglioni russi resi incapaci di combattere: «Le truppe russe stanno soffrendo le loro più grandi perdite. Possiamo anche parlare ora del più grande colpo alle truppe russe in decine di anni». Zelensky ha chiesto anche la liberazione di\xa0Ivan Fedorov, sindaco di Melitopol rapito nella giornata di ieri nella città occupata dai russi.\n', '13.11 – Premie League: Abramovich squalificato dalla presidenza del Chelsea\n', 'Prima il passaggio a una fondazione interna alla squadra, poi l’annuncio della vendita e ora la squalifica ufficiale. A seguito delle sanzioni imposte dal Regno Unito agli oligarchi russi, Roman Abramovich è stato squalificato dalla presidenza del Chelsea. Il messaggio è arrivato dai profili ufficiali della Premier League.\n', '12.43 – La centrale nucleare di Zaporizhzhia non è più dell’Ucraina \n', 'Secondo il Kyiv Independent le truppe russe che hanno occupato la centrale nucleare di Zaporizhzhia hanno detto allo staff che la centrale da questo momento opererà sotto le direttive di Mosca e del Rosatom, la società russa che si occupa della gestione degli impianti nucleari nel Paese. Secondo le prime informazioni, Mosca avrebbe già inviato una squadra di 11 ingegneri.\n', '12.42 – La Bielorussia muove le sue truppe\n', 'Cinque battaglioni tattici della Bielorussia si stanno muovendo verso il confine ucraino. Secondo le dichiarazioni del capo di Stato maggior Viktor Gulevich si tratta solo di un’operazione per dare il cambio ai soldati presenti sul confine ucraino: «Voglio sottolineare che il trasferimento di truppe non è in alcun modo collegato a qualunque preparazione, e specialmente non con la partecipazione dei soldati bielorussi nell’operazione militare speciale in territorio ucraino».\n', '12.30 – I russi occupano la periferia est di Mariupol\n', 'Mariupol è una delle città più importanti dell’Ucraina: centro purtuale sul mare di Azov, la città ha 480 mila abitanti. Qui negli ultimi giorni si sono concentrati diversi attacchi da parte dell’esercito russo e ora le truppe di Mosca sono riuscite ad occupare le zone periferiche, a riferirlo è il ministero della Difesa ucraino.\n', '12.17 – Gli attacchi russi continuano nonostante le evacuazioni\n', 'Dalle informazioni riportate su diversi media sul campo, l’esercito russo avrebbe continuato ad attaccare anche nelle aree in cui erano state decise le evacuazioni dei civili. Il governato del Donetsk, Pavlo Kyrylenko, ha dichiarato: «Il cargo umanitario si sta muovendo verso Mariupol, vi informeremo su come procede… la situazione è complicata, ci sono bombardamenti costanti».\n', '12.14 – Telefonata tra Macron, Putin e Scholz\n', 'Secondo fonti dell’Eliseo, poco dopo le 12 (ora italiana) il presidente francese Emmanuel Macron ha avviato una conversazione telefonica con il cancelliere tedesco Olaf Scholz e il presidente russo Vladimir Putin. Al centro del tema la telefonata in Ucraina.\n', '11.39 – Il ministro Franco: «Congelati 700 milioni di beni russi»\n', 'Durante la cerimonia del giuramento degli allievi della Guardia di Finanza a Bergamo, il ministro dell’Economia Daniele Franco si è complimentato con il lavoro svolto dalle Fiamme Gialle negli ultimi giorni sui beni degli oligarchi russi: «La cerimonia odierna cade in un frangente molto delicato. Complimenti alla Guardia di Finanza per avere congelato oltre 700 milioni di euro di beni russi».\n', '11.05 – Mosca: «L’Occidente ha dichiarato una guerra economica alla Russia» \n', '«La Russia annuncerà presto sanzioni contro i Paesi occidentali, compresi gli Stati Uniti». A dirlo alla Tass è il viceministro degli Esteri russo Serghei Ryabkov. «La lista è pronta – ha aggiunto – e verrà pubblicata presto». L’Occidente ha «francamente dichiarato una guerra economica alla Russia». Il viceministro ha dichiarato: «L’Occidente ha dichiarato una guerra economica alla Russia». A riportarlo è l’agenzia di stampa russa Interfax. Sempre Ryabkov ha spiegato che «le proposte della Russia agli Usa e alla Nato sulle garanzie di sicurezza non sono più in vigore, perché la situazione è cambiata». \n', 'Il viceministro ha lanciato anche un avvertimento a Washington, spiegando che i convogli con le armi potrebbero essere «un legittimo bersaglio» per l’esercito russo, aggiungendo che «il trasferimento avventato di sistemi anti aereo e anti carro porterà a gravi conseguenze». Nelle sue dichiarazioni Ryabkov ha lanciato un messaggio anche sulla possibile adesione di Finlandia e Svezia alla Nato: «È ovvio che la loro adesione all’Alleanza, che è in primo luogo un’organizzazione militare, comporterebbe conseguenze politiche e militari che richiederebbero la necessità di rivedere le relazioni con questi Paesi e adottare misure di ritorsione».\n', '10.38 – Distrutto l’aeroporto militare di Vasylkiv\n', 'Il Kyiv Independent ha confermato la distruzione dell’aeroporto militare di Vasylkiv, vicino a Kiev. Tra i danni di questa notte, anche un deposito di munizioni. A confermare la distruzione anche il sindaco Nataliia Balasynovych. \n', '10.04 – Ucraina: la moschea di Mariupol bombardata\n', 'Le autorità ucraine affermano che la moschea di Mariupol è stata bombardata dai russi. A riportarlo è l’agenzia di stampa Afp. La moschea di Mariupol è di epoca ottomana e prende il nome dal sultano Solimano il Magnifico e da sua moglie Roxolana. Secondo il ministero degli Esteri nella moschea si erano rifugiati molti cittadini turchi. Il ministero non ha specificato quando sia avvenuto il bombardamento ma alcuni utenti turchi di Twitter hanno iniziato a diffondere informazioni sul fatto già ieri sera.\xa0 \n', '9.25 – I militari ucraini: Russia in difficoltà con i rifornimenti\n', 'I militari ucraini sostengono che le forze russe abbiano un grande problema con la riserva, un fatto che avrebbe portato a perdere capacità di combattimento. In alcune occasioni gli aggressori vengono fatti prigionieri in gruppo, si sostiene in un rapporto diffuso alle prime ore di oggi. «Il nemico sta incontrando un grande problema – afferma l’esercito ucraino in un comunicato – stanno frenando un’offensiva massiccia. Le Forze della difesa ucraina – secondo lo Stato Maggiore delle Forze Armate – frenano l’operazione offensiva delle Forze armate russe su tutte le direttrici».\n', '8.57 – Due depositi di petrolio in fiamme a Kiev\n', 'La notizia è stata riportata dal media ucraino Kyiv Independent. Secondo la testata giornalistica, a seguito dei bombardamenti russi avrebbero preso fuoco due depositi di prodotti petroliferi. Un magazzino sarebbe stato colpito nella città di Vasylkiv, a 36 chilometri a Sud della capitale, e un altro nel villaggio di Kryachky. \n', '8.40 – Cinque morti a Kharkhiv, due bambini\n', 'I cadaveri di cinque persone, tra cui due bambini, sono stati recuperati dai soccorritori dei Servizi di emergenza tra le macerie di un edificio residenziale nel villaggio ucraino di Slobozhanske, poco fuori Kharkiv in seguito ai bombardamenti russi sulla città. Lo riferisce il Guardian. Gli operatori hanno sottoposto a controlli 40 siti nell’area per ripulire la zona dagli ordigni inesplosi. \n', '8.35 – Corridoio umanitario a Sumy\n', 'Un corridoio umanitario è stato concordato per oggi per la città di Sumy, nel nord est del Paese. Lo riferisce il capo dell’Amministrazione regionale militare cittadina Dmitry Zhyvytsky in un post su Telegram, secondo quanto riporta la Bbc. Secondo Zhyvytsky, le operazioni di evacuazione sono programmate dalle 9 ora locale (le 8 in Italia) con veicoli in partenza da 6 aree nella regione. Tutti i convogli sono diretti alla città di Poltova, nel centro del Paese, e dovrebbero arrivare tra le 13-14 ora locale (le 12-13 in Italia).\n', '8.01 – Chernobyl, ripristinata l’elettricità\n', 'L’autorità ucraina per\n', 'l’energia nucleare ha riferito all’Agenzia Internazionale per\n', 'l’Energia Atomica (Aiea) che i tecnici hanno iniziato la riparazione\n', 'delle linee elettriche danneggiate della centrale di Chernobyl. Lo\n', 'riferisce una nota dell’Aiea. L’alimentazione di energia fuori sito\n', 'continua a non funzionare ed e’ stato consegnato nuovo carburante per\n', 'i generatori diesel, spiega la nota. La rotazione del personale non\n', 'e’ ancora avvenuta.\n', '\n', '7.44 – La colonna russa dispersa \n', 'Continuano i combattimenti a Nord Ovest di Kiev, mentre il grosso delle forze di terra russe si trova a circa 25 chilometri dal centro della capitale ucraina. Lo dice l’ultimo aggiornamento dell’intelligence britannica sul conflitto in Ucraina. «Elementi della grande colonna russa a Nord di Kiev si sono dispersi», si legge nell’aggiornamento, «questo è un probabile tentativo russo di circondare la città. Potrebbe anche essere un tentativo russo di ridurre la sua vulnerabilità ai contrattacchi ucraini, che hanno fatto pagare uno scotto significativo alle forze ucraine». Rimangono assediate e soggette a pesanti bombardamenti russi le città di Kharkiv, Chernihiv, Sumy e Mariupol. \n', 'Intanto delle esplosioni sono state sentite nella prima mattinata di oggi nelle città di Nikolaev (nel sud), Dnipro e Kropyvnytskyi (nel centro del Paese). Lo riporta Bbc Ucraina citando le autorità locali. Secondo un canale Telegram gestito dalle autorità locali, il sistema di difesa aereo di Dnipro è stato attivato con successo. A Dnipro, nell’Ucraina centrale, sono state sentite almeno due esplosioni, riferisce la Cnn citando i propri giornalisti sul posto, che dicono di aver visto anche del fuoco salire dalla parte orientale del fiume. \n', '7.27 – Le fosse comuni e il ministro Kuleba\n', 'Il ministro degli Esteri ucraino Dmytro Kuleba è tornato a chiedere aerei militari per fermare i crimini di guerra commessi dagli invasori russi. «1.582 civili sono stati uccisi in 12 giorni e sono stati persino sepolti in fosse comuni come questa», scrive Kuleba su Twitter pubblicando la foto di una fila di sacchi con cadaveri interrati, «incapace di sconfiggere l’esercito ucraino, Putin sta bombardando i disarmati, sta bloccando gli aiuti umanitari. Abbiamo bisogno di aerei per fermare i crimini di guerra russi». \n', '7.15 – Allarme cessato a Leopoli dopo due ore\n', 'È cessato dopo due ore\n', 'l’allarme aereo di stamattina a Leopoli, la città nell’ovest\n', 'dell’Ucraina, finora considerata relativamente sicura. La città è\n', 'stata svegliata dalle sirene d’allarme prima dell’alba, attorno alle\n', '5.30. L’allarme è cessato alle 7.35 circa. È la prima volta\n', 'dall’inizio della guerra in Ucraina che l’allarme a Leopoli dura così\n', 'a lungo.\n', '\n', '7.00 – Le foto dei bombardamenti a Kiev e in altre città \n', 'Il sito Nexta ha pubblicato su Twitter alcune foto sui bombardamenti di questa notte e su quelli in atto a Kiev e in altre città dell’Ucraina. \n', '6.00 – Sirene d’allarme\n', 'Le sirene suonano in diverse città dell’Ucraina, da Leopoli a Kiev, da Cherasky a Charkiv. Lo riporta il Guardian. Poche ore fa Cnn ha riportato di esplosioni non lontano dalla capitale Ucraina, dove le forze russe si starebbero avvicinando. Intanto l’Ucraina ha iniziato a riparare i danni alle linee elettriche che servono la centrale nucleare di Chernobyl. Lo hanno detto le autorità di Kiev all’Agenzia Internazionale per l’Energia Atomica. \n', '4.50 – Congelati gli hedge fund di Abramovich\n', 'Il Wall Street Journal riporta che gli investimenti in hedge fund americani di Roman Abramovich sono stati congelati. Il quotidiano statunitense cita alcune fonti, secondo le quali i fondi speculativi hanno ricevuto l’indicazione di congelare dopo che sanzioni sono state imposte a Abramovich. Il congelamento mette probabilmente fine ai recenti tentativi dell’oligarca russo di vendere i suoi interessi negli hedge fund.\n', '3.40 – Danneggiato l’ospedale a Mykolaiv\n', 'Le autorità ucraine hanno accusato la Russia di aver danneggiato un ospedale oncologico e diversi edifici residenziali nella città meridionale di Mykolaiv con bombardamenti di artiglieria pesante. Il responsabile dell’ospedale, Maksim Beznosenko, ha detto che diverse centinaia di pazienti erano nel nosocomio durante l’attacco, ma che nessuno è stato ucciso. L’assalto ha danneggiato l’edificio e fatto saltare le finestre. \n', '3.20 – La Russia recluta mercenari su Vk\n', 'La Russia sta reclutando una nuova brigata di mercenari sui social media e su piattaforme per combattere in Ucraina. Lo riporta Bbc, sottolineando che sulla piattaforma social russa VK sono stati postati avvisi durante la prima settimana di guerra per cercare “guardie di sicurezza” in altri paesi dell’ex Unione Sovietica per una missione “vicino”.\n', '2.20 – Bombardamenti a Kiev\n', 'Bombardamenti potenti nei sobborghi di Kiev, da dove si sentono chiaramente i raid. Lo riporta la corrispondente di Cnn Clarissa Ward. Alcune immagini satellitari hanno mostrato le forze russe in avvicinamento alla capitale grazie anche all’uso di artiglieria pesante.\n', '1.00 – Zelensky rifiuta l’invito ad arrendersi\n', 'Il premier israeliano Naftali Bennett avrebbe raccomandato al presidente ucraino Volodymyr Zelesnky di accettare l’offerta di Vladimir Putin di arrendersi per metter fine alla guerra. Zelensky avrebbe però rifiutato in quanto la proposta includeva molti sacrifici per gli ucraini. Lo riporta il Jerusalem Post citando fonti del governo di Kiev. «Bennett ci ha detto di arrenderci. E noi non abbiamo alcuna intenzione di farlo. Sappiamo che l’offerta di Putin è solo l’inizio», spiegano le fonti al Jerusalem Post.']"
405,news-924541,"Ucraina, le voci su un referendum a Cherson agitano Kiev: «Quella città non farà mai parte della Russia»",https://www.open.online/2022/03/12/ucraina-kherson-referendum-russia,2022-03-12 20:26:00,"['Ucraina, le voci su un referendum a Cherson agitano Kiev: «Quella città non farà mai parte della Russia»\n', '\n', 'Il ministro degli Esteri ucraino Kuleba: «I russi non hanno alcun supporto popolare. Se dovesse essere vero, si dovrà procedere con ulteriori sanzioni»\n', 'La Russia starebbe preparando un referendum nella città portuale di Cherson, nel Sud dell’Ucraina, l’unica grande città occupata sinora dalle truppe di Mosca, uno snodo nevralgico verso il Mar Nero. L’obiettivo dei russi, secondo quanto riferito da fonti ucraine, sarebbe quello di creare una nuova “repubblica popolare”, come quelle create nel 2014 e nel 2015 nella regione del Donbass, nelle province di Donetsk e di Luhansk. Dmytro Kuleba, ministro degli Esteri ucraino, ha commentato: «Considerato che i russi non hanno alcun supporto popolare, si tratterà di una completa messinscena. Qualora però questo dovesse essere vero, si dovrà procedere con ulteriori severe sanzioni contro la Russia. La città di Cherson è e sarà sempre ucraina». \n', 'In precedenza, Serhiy Khlan, membro del governo regionale di Cherson, su Facebook aveva annunciato che «i russi stanno chiamando tutti i deputati del consiglio regionale di Cherson chiedendo se sono pronti a cooperare» per la creazione di questa nuova “repubblica popolare”. Khlan ha rivolto ai colleghi un appello: «Sono sicuro che comprenderete le conseguenze delle vostre decisioni. La creazione di una “repubblica popolare” trasformerà la nostra città in un luogo senza speranza, senza vita, né futuro. L’intero Paese ci guarda e non esiste alcuna scusante per poter accettare questo. Non entrate nella storia dell’Ucraina da traditori, di cui nessuno ha bisogno, ma da cittadini i cui nomi verranno ricordati dalle prossime generazioni». ']"
406,news-924497,"Ucraina, la denuncia del ministero della Difesa: «I russi hanno sparato su donne e bambini durante un’evacuazione»",https://www.open.online/2022/03/12/ucraina-ministero-difesa-vs-russia-corridoi-umanitari,2022-03-12 19:20:00,"['Ucraina, la denuncia del ministero della Difesa: «I russi hanno sparato su donne e bambini durante un’evacuazione»\n', '\n', 'Sarebbe successo nel villaggio di Peremoha, nella regione di Kiev: «Sette persone sono state uccise»\n', '«Durante un tentativo di evacuazione dal villaggio di Peremoha nel distretto di Baryshiv nella regione di Kiev, nelle vicinanze del villaggio di Gostroluch, lungo il corridoio verde concordato (con la Russia, ndr), gli occupanti hanno colpito una colonna di civili composta esclusivamente da donne e bambini». È quanto denunciato dal Ministero della Difesa dell’Ucraina su Facebook. «Il risultato di questo atto brutale è di sette morti, tra cui un bambino. Dopo la sparatoria – si legge ancora nel post – gli occupanti hanno costretto le altre persone a tornare al villaggio di Peremoha e non li hanno lasciati uscire dal villaggio. Al momento, è quasi impossibile stabilire contatti con loro, nonché fornire assistenza umanitaria e medica». Il ministero della Difesa ucraino rimarca che «la questione della protezione dei civili durante i conflitti armati è regolata dalle norme del diritto internazionale umanitario, tra cui la IV Convenzione di Ginevra nella parte relativa alla protezione della popolazione civili in tempo di guerra. Secondo queste norme, gli attacchi deliberati ai civili che non prendono parte direttamente alle ostilità sono equiparati a un crimine di guerra». \n', 'Foto in copertina: Ansa / Foto d’archivio']"
407,news-924329,L’ospedale bombardato a Mariupol non è quello indicato all’Onu dai russi per giustificare l’attacco,https://www.open.online/2022/03/12/ucraina-ospedale-bombardato-mariupol-onu,2022-03-12 17:24:00,"['L’ospedale bombardato a Mariupol non è quello indicato all’Onu dai russi per giustificare l’attacco\n', '\n', 'Un ulteriore elemento smentisce le ricostruzioni delle autorità russe, già pizzicate a diffondere false notizie e complotti sulle vittime\n', 'Nel rispondere alle accuse di aver bombardato un ospedale a Mariupol, con all’interno donne incinte e diversi pazienti, le autorità russe sostengono che fosse una base dei soldati ucraini. A loro difesa, citano un documento del rappresentante russo all’Onu nel quale si afferma che i militari avrebbero cacciato medici e pazienti dell’ospedale. Il documento esiste, è datato 7 marzo 2022, ma c’è un problema: l’ospedale ucraino indicato non risulta lo stesso successivamente bombardato.\n', 'Nel documento si fa riferimento a un “natal hospital #1”. In un precedete articolo di Open Fact-checking avevamo individuato l’esatta posizione dell’ospedale bombardato dai russi attraverso Google Maps. Il motore di ricerca ci fornisce ulteriori informazioni, come il sito dove vengono indicati tutti i centri ospedalieri di Mariupol. Ciò che abbiamo notato è che quello bombardato non risulta indicato con il numero 1, ma con il numero 3 («Центр первинної медико-санітарної допомоги №3»).\n', 'A Mariupol sono presenti tre centri ospedalieri dedicati alla maternità e alla medicina neonatale. Quello bombardato si trova nell’area Ovest della città, mentre gli altri due sono situati a Est e Nord Est, a circa 20 minuti d’auto di distanza tra loro. Ricordiamo che i video e le immagini dei militari presenti negli edifici a Mariupol riguardano l’area est della città (ne parliamo qui).\n', 'Come dicevamo, la struttura colpita viene indicata come la numero 3 nel sito dei centri ospedalieri di Mariupol, così come viene indicata anche in passato in alcuni articoli e comunicati delle istituzioni locali. Il sito fornisce anche un elenco dei responsabili ospedalieri e dei medici operanti nelle diverse aree. Cercando qualche notizia recente relativa a quelli presenti nella struttura indicata con il numero 3, abbiamo un importate riscontro grazie alla Dott.ssa Mikhailenko Ludmila Anatolyevna (Михайленко Людмила Анатольевна).\n', 'L’otto marzo 2022, la Dott.ssa Mikhailenko Ludmila veniva citata in un articolo del sito ucraino Tsn.au, dove si racconta di come veniva preparato il pasto ai pazienti ancora presenti nella struttura, utilizzando un calderone all’aperto. Nella pagina Facebook di un amministratore di Donetsk, Pavlo Kyrylenko, in un post dello stesso giorno, troviamo un’intervista video della Dott.ssa Mikhailenko dove afferma che all’interno ci sarebbero 45 donne incinte e 47 bambini, di cui 17 neonati e 14 neonati con patologie.']"
408,news-924321,"Guerra in Ucraina, la Stazione spaziale rischia davvero di cadere? Chi c’è dietro le minacce di Mosca",https://www.open.online/2022/03/12/ucraina-vs-russia-stazione-spaziale-internazionale,2022-03-12 17:19:00,"['Guerra in Ucraina, la Stazione spaziale rischia davvero di cadere? Chi c’è dietro le minacce di Mosca\n', '\n', 'Il direttore generale dell’Agenzia spaziale russa minaccia di far cadere la Stazione spaziale internazionale. Per l’astronauta Umberto Guidoni si tratta solo di «schermaglie verbali»\n', 'Dal 2018 Dmitry Rogozin è il direttore generale dell’Agenzia spaziale russa Roscosmos. Prima di ricoprire questo incarico è stato vice primo ministro per sette anni e ambasciatore della Russia alla Nato per tre. Ha due profili Twitter, uno in inglese che ha smesso di essere attivo nel 2017, e uno in russo dedicato a quelle che definisce “note personali”. Come si può immaginare, su questo profilo il racconto della guerra in Ucraina non è esattamente quello che da 17 giorni stiamo leggendo sui media internazionali. La scritta che campeggia sopra tutti i tweet è Russian Lives Matter e nel feed possiamo trovare meme sulle Big Tech statunitensi paragonate a gerarchi nazisti, animazioni di Tom and Jerry rielaborate e anche una citazione di Francesca Donato, europarlamentare palermitana eletta nelle liste delle Lega ma poi uscita dal gruppo per le sue posizioni contrarie al Green pass. È da questo account che negli ultimi giorni sono arrivate tutte le minacce russe che hanno riguardato la Stazione spaziale internazionale.\n', 'L’ultima è arrivata poche ore fa. Dmitry Rogozin ha pubblicato una mappa in cui vengono evidenziate tutte le porzioni della Terra che di solito sono sorvolate dalla Stazione spaziale internazionale. La mappa è accompagnata da un commento: «Roscosmos ha inviato richieste scritte a Nasa, Canadian Space Agency e Esa per rimuovere le sanzioni illegali verso le nostre aziende». Il messaggio è chiaro: senza l’aiuto della Russia la Stazione spaziale internazionale rischia di cadere. L’urto difficilmente riguarderà la Russia, visto che la stazione sorvola solo poche aree che si trovano lungo i confini Sud della nazione. Rogozin ha chiarito poi che uno dei compiti della Russia nel progetto della Stazione spaziale è quello di correggere l’orbita, operazione di routine che avviene diverse volte nel corso dell’anno. \n', 'Guidoni: «Sono solo schermaglie verbali» \n', 'Jonathan Mc Dowell, esperto di meccanica celeste, ha scritto su Twitter che la caduta della stazione sulla Terra non è un problema urgente. La posizione dell’orbita è stata corretta giusto ieri, attraverso mezzi russi. E quindi per i prossimi mesi non sarà più necessario una nuova correzione. Dallo stesso parere anche Umberto Guidoni, l’astronauta italiano che nel 2001 è stato il primo europeo a salire a bordo della Stazione spaziale internazionale: «Si tratta solo di schermaglie verbali e speriamo non si vada oltre». Quello che è possibile invece è che tutta la missione della Stazione spaziale internazionale si chiuda davvero nel 2025, la data che era stata decisa per mettere la parola fine a questo progetto. Si pensava a un prolungamento ma le tensioni nate in queste settimane potrebbero andare avanti ancora per anni. \n', 'Rogozin: «Volate pure con i vostri manici di scopa»\n', 'Le parole di Rogozin sono rimbalzate anche durante l’ultima diretta di un lancio di Falcon 9, il razzo costruito dalla Space X di Elon Musk. Nei primi giorni dall’inizio della guerra in Ucraina, Rogozin aveva annunciato che Roscosmos avrebbe ritirato il suo supporto tecnico alle missioni sulla Stazione spaziale internazionale. Oltre che a correggere l’orbita la Russia si occupa anche delle Soyuz, le capsule spesso utilizzate per trasportare gli astronauti a bordo della Stazione. Secondo Guidoni è proprio qui il problema, visto che per fine marzo è previsto il ritorno a terra di tre astronauti proprio con una Soyuz: due sono russi, uno statunitense. Rogozin aveva commentato la decisione dicendo: «Americani, volate pure con i vostri manici di scopa». Parole riprese il 9 marzo con il lancio di Falcon 9, quando il direttore delle operazioni ha detto ai microfoni: «È tempo di far volare questi manici di scopa».']"
409,news-924253,"Manifestazione di Firenze, il messaggio di Zelensky: «Guerra contro i valori dell’Occidente. Dite a politici di chiudere i cieli d’Ucraina»",https://www.open.online/2022/03/12/firenze-manifestazione-pace-ucraina-zelensky-video,2022-03-12 16:03:00,"['Manifestazione di Firenze, il messaggio di Zelensky: «Guerra contro i valori dell’Occidente. Dite a politici di chiudere i cieli d’Ucraina»\n', '\n', 'Ventimila le persone in Piazza Santa Croce. La manifestazione si è aperta con un discorso di David Sassoli\n', '«Questa guerra non è stata iniziata da noi, ed è un’invasione cinica e crudele da parte della Russia. Questa guerra\xa0non è solo contro gli ucraini ma contro i valori che ci uniscono, contro il nostro modo di vivere, è contro l’Europa, contro i valori occidentali. Sono convinto che cercherete di fermare la guerra come lo sta facendo ogni ucraino. Ma come può l’Europa aiutare se stessa?». Sono le parole del presidente ucraino Volodymyr Zelensky in collegamento con la manifestazione di Firenze in supporto dell’Ucraina. Durante il suo discorso, il presidente ucraino ha rimarcato l’orgoglio per la resistenza dell’Ucraina contro l’invasione russa: «Noi ucraini\xa0siamo grati a tutti voi, chiedo a ognuno di voi di non dimenticarci. Ognuno di voi ha una foto dei vostri cari sul telefono. Noi non ce ne rendiamo conto, ma sappiamo che queste foto non sono le ultime di queste persone, perché siamo convinti che vedremo di nuovo le persone da noi amate, vedremo come crescono i nostri bambini». «Sono 79 i bambini uccisi\xa0in guerra – ha proseguito il presidente ucraino -. Questo numero non deve cambiare più. Le forze armate russe cercano di distruggere intere città», come nel caso di Mariupol che attualmente «è assediata, la bombardano 24 ore su 24, hanno distrutto l’ospedale pediatrico».\xa0\n', 'E Zelensky ha aggiunto: «Dite ai vostri politici di chiudere i cieli dell’Ucraina», affinché possano essere protetti «dai razzi, dagli aerei, dai missili» russi, richiedendo dunque la no-fly zone sui cieli ucraini. Nel suo discorso alla piazza fiorentina, il presidente ucraino ha ribadito che «le sanzioni contro la Russia sono necessarie affinché ogni soldato russo capisca il prezzo di ogni sparo, e serve che il mondo degli affari capisca che i russi distruggono la vita: ogni azienda multinazionale deve uscire dalla Russia».\xa0E il presidente ucraino ha poi aggiunto: «Bombardano gli ospedali infantili perché non nascano più figli: immaginate cosa significa quando non si riesce a trovare la pace neanche in chiesa, perché vengono bombardate anche le chiese». Nella piazza nel cuore di Firenze sono presenti circa ventimila persone, tra sindaci, esponenti istituzionali, sigle sindacali, cittadini e politici, a eccezione di esponenti della Lega e di Fratelli d’Italia.\xa0«La nostra non è una risposta a talune manifestazioni italiane, la nostra è un’iniziativa europea per reclamare subito la pace: facciamo sentire la voce delle città europee», ha dichiarato il sindaco di Firenze, Dario Nardella. \n', 'La manifestazione a Firenze e il ricordo di David Sassoli\n', 'La manifestazione in sostegno dell’Ucraina è stata organizzata dal Comune di Firenze e dal suo sindaco, Dario Nardella, presidente di EuroCities, la sigla che racchiude la rappresentanza delle principali città europee si è aperta con diciassette rintocchi di campane, come i diciassette giorni trascorsi dall’inizio dell’invasione russa dell’Ucraina. Subito dopo i rintocchi di campane, è stato mandato in onda sul maxischermo presente in in piazza Santa Croce il discorso dell’ex presidente del Parlamento Europeo, David Sassoli, recentemente scomparso. Nel discorso, pronunciato proprio nel capoluogo toscano nel 2019, l’ex presidente del Parlamento Ue sottolineò: «Quando saremo arrivati al termine della costruzione europea, perché siamo ancora dentro un cantiere e dobbiamo mandarlo avanti, dobbiamo scriverci un bel cartello ‘Lavori in corso’; quando alla fine la costruzione europea sarà terminata e tanti muri saranno crollati e tanto spirito nazionalista svanirà per far emergere quanto è bello sentirsi italiani, ma senza questo spirito nazionalista che ti fa essere separato e diverso e diviso dagli altri, cosa ci sarà alla fine? Ci sarà che l’Europa saranno le nostre città e Firenze si troverà avvantaggiata, perché ha avuto una ricchezza di esperienze, di sapere. E saprà da che punto prendere il mondo e aiutarlo a crescere. E a vivere in pace». \n', '\n', 'Il tuo browser non supporta il tag iframe\n', 'L’intervento di Roberta Metsola\n', 'In Piazza Santa Croce è stato trasmesso il videomessaggio di Roberta Metsola, la presidente del Parlamento europeo, che ha ribadito la posizione dell’Ue: «Siamo al fianco degli uomini e donne che combattono contro\xa0questa invasione ingiustificata. I sindaci hanno un ruolo chiave affinché lo stato di diritto sia sempre garantito nella vita quotidiana dei cittadini. Condanniamo l’aggressione ed esprimiamo la nostra solidarietà a chi soffre. L’Europa comincia nelle sue città e nei suoi comuni».']"
410,news-924201,Parigi distrutta dalle bombe russe: la clip choc dell’Ucraina per richiedere la no-fly zone – Il video,https://www.open.online/2022/03/12/ucraina-russia-clip-bombardamenti-parigi-video,2022-03-12 15:02:00,"['Parigi distrutta dalle bombe russe: la clip choc dell’Ucraina per richiedere la no-fly zone – Il video\n', '\n', 'L’appello delle istituzioni ucraine all’Ue: «Pensate\xa0se questo dovesse accadere in un’altra capitale europea. Chiudete\xa0il cielo sull’Ucraina o dateci dei caccia aerei: se cadiamo, cadrete anche voi»\n', 'Bombe, missili, urla, aerei che sfrecciano, bambini che piangono e sirene di allarme che risuonano sulla capitale francese. In un video di 45 secondi pubblicato sull’account ufficiale del parlamento ucraino, è diventato virale sui social network, l’Ucraina torna a chiedere la no fly zone. E lo fa con un video choc, in cui viene simulato il bombardamento di Parigi.\xa0«Pensavamo che non sarebbe mai potuto accadere. Pensate\xa0se ciò dovesse accadere in un’altra capitale europea. La famosa Torre Eiffel a Parigi o\xa0la Porta di Brandeburgo a\xa0Berlino\xa0rimarrebbero in piedi sotto il bombardamento infinito delle truppe russe? – si legge in sovraimpressione al video -. Credete che questo non vi riguardi? Oggi è\xa0l’Ucraina,\xa0domani sarà tutta l’Europa.\xa0La\xa0Russia non si fermerà davanti a nulla». E ancora: «Combatteremo fino alla fine. Dateci una possibilità per vivere. Chiudete\xa0il cielo sull’Ucraina o dateci dei caccia aerei. Se cadiamo, cadrete anche voi», si legge in un messaggio alla fine del video attribuito al presidente ucraino Volodymyr Zelensky.\xa0']"
411,news-924219,"Mosca minaccia, Helsinki scende in piazza. Migliaia di manifestanti per le strade: «Noi stiamo con l’Ucraina» – Il video",https://www.open.online/2022/03/12/ucraina-finlandia-proteste-vs-russia-video,2022-03-12 14:48:00,"['Mosca minaccia, Helsinki scende in piazza. Migliaia di manifestanti per le strade: «Noi stiamo con l’Ucraina» – Il video\n', '\n', 'Cortei nella capitale nel giorno in cui dalla Russia viene agitato lo spettro di conseguenze militari nel caso di adesione della Finlandia alla Nato\n', 'Migliaia di persone sono scese in piazza a Helsinki nel giorno in cui la Russia ha minacciato «conseguenze politiche e militari» in caso di adesione della Finlandia alla Nato. I manifestanti hanno sfilato per le strade della capitale, intonando cori per la pace in Ucraina. Oggi il direttore del secondo dipartimento europeo del ministero degli Esteri russo, Sergei Belyayev, ha detto: «L’adesione (di Finlandia e Svezia, ndr) all’Alleanza, che è in primo luogo un’organizzazione militare, comporterebbe conseguenze politiche e militari che richiederebbero la necessità di rivedere le relazioni con questi Paesi e adottare misure di ritorsione».']"
412,news-924155,Abramovich all’angolo: la Premier League lo squalifica dopo le sanzioni di Londra agli oligarchi russi,https://www.open.online/2022/03/12/calcio-premier-league-vs-roman-abramovich,2022-03-12 14:13:00,"['Abramovich all’angolo: la Premier League lo squalifica dopo le sanzioni di Londra agli oligarchi russi\n', '\n', 'La decisione non avrà un impatto sulla possibilità del club di portare a termine la stagione\n', 'Il proprietario del Chelsea Roman Abramovich è stato squalificato da presidente del club. La decisione presa dalla Premier League non avrà alcun impatto sulla capacità del club di allenarsi e giocare le sue partite, si legge in una nota. I beni britannici di Abramovich sarebbero stati congelati. La mossa della Premier League arriva a seguito delle sanzioni imposte dal governo del Regno Unito agli oligarchi russi, e rischia rallentare la vendita del club da parte del magnate. Il governo britannico ha comunque ribadito l’apertura a concedere una deroga alle restrizioni per consentire un passaggio di proprietà del Chelsea nel caso in cui Abramovich trovasse un acquirente.\n', 'Foto in copertina di repertorio: EPA/ANTHONY ANEX']"
413,news-924133,Zelensky: «Inflitte alla Russia le più grandi perdite da decenni. Mosca liberi subito il sindaco di Melitopol» – Il video,https://www.open.online/2022/03/12/ucraina-zelensky-sindaco-melitopol-video,2022-03-12 13:47:00,"['Zelensky: «Inflitte alla Russia le più grandi perdite da decenni. Mosca liberi subito il sindaco di Melitopol» – Il video\n', '\n', 'Il presidente ucraino si è rivolto alla nazione, spiegando che Kiev è al lavoro per accelerare il processo di adesione alla Ue\n', 'Volodymyr Zelensky ha chiesto al cancelliere tedesco Olaf Scholz e al presidente francese Emmanuel Macron che facciano pressioni sulla Russia per il rilascio del sindaco di Melitopol. A dirlo è lo stesso presidente ucraino, in un discorso alla nazione. Il sindaco di Melitopol, Ivan Fedorov, è stato rapito ieri: nella città occupata dai russi i cittadini sono scesi in piazza per chiedere la sua liberazione. Nel suo discorso, Zelensky ha anche detto che la Russia sta inviando nuove forze in Ucraina dopo aver subito quelle che il presidente ha descritto come le «più grandi perdite di Mosca in decenni». Zelensky ha poi invitato Mosca a rispettare il cessate il fuoco per consentire l’evacuazione dalla città di Mariupol, assediata dalle forze russe. Infine, il presidente ucraino ha detto che Kiev sta lavorando con la Commissione europea per accelerare il processo di adesione all’Ue.']"
414,news-923953,"Come finirà la guerra di Putin in Ucraina? I 5 scenari possibili, dalla vittoria dei russi all’intervento Nato",https://www.open.online/2022/03/12/guerra-ucraina-russia-putin-come-finira,2022-03-12 10:40:00,"['Come finirà la guerra di Putin in Ucraina? I 5 scenari possibili, dalla vittoria dei russi all’intervento Nato\n', '\n', 'Le ipotesi del Financial Times: più probabile la vittoria dei russi ma non si escludono né un accordo su alcuni territori dell’Ucraina né una vittoria a metà di Mosca (con un governo a ovest di Zelensky). Difficile il rovesciamento di Putin\n', 'In due settimane è successo di tutto. Il 24 febbraio l’inizio della guerra, l’invasione dell’Ucraina da parte dei russi e da quel momento l’inizio di un incubo per la popolazione locale. Ora, però, a distanza di 17 giorni, non si vede la luce in fondo al tunnel: non è chiaro cosa voglia fare e fino a che punto voglia spingersi il presidente russo, nel frattempo isolato dal resto del mondo. Cinque sono i possibili scenari, secondo il Financial Times, che riporta le ipotesi degli esperti. In molti, infatti, si aspettavano, almeno all’inizio, la resa di Zelensky e, dunque, la vittoria facile dei russi. E, invece, la resistenza ucraina continua a dare del filo da torcere a Putin, che sta scontando «errori strategici, carenze logistiche e errori di intelligence» avendo, tra l’altro, «ampiamente sottovalutato le capacità ucraine». L’altra ipotesi, ma al momento poco probabile, è quella di un golpe al Cremlino con gli oligarchi e l’esercito russo stanco delle continue sanzioni e dell’isolamento a cui è stata condannata alla Russia. Non si esclude nemmeno una guerra totale tra la Nato e la Russia, che è quella che fino ad ora si è voluto scongiurare, senza considerare poi il possibile intervento degli Usa. In quel caso scoppierebbe davvero la terza guerra mondiale. Ma vediamo nel dettaglio i cinque possibili scenari.\n', 'Vittoria dei russi e rovesciamento di Zelensky\n', 'Questa, fino a poco tempo fa, sembrava essere l’ipotesi più scontata. La forza dei russi su quella (più debole) degli ucraini. E, invece, il popolo guidato da Zelensky ha dato prova di grande resistenza. Da qui sono nati i primi problemi per i russi. Anche ora, comunque, questa resta l’ipotesi più probabile, data la capacità militare di Mosca, anche se a rimetterci sarebbe prima di tutto Putin con perdite sia in termini di militari morti in guerra sia economici (la Russia, come dicevamo, è vicina al default) oltre alla reputazione che è ormai ai minimi storici. Anche il consenso interno, in verità, è in calo. Il presidente russo, quindi, per evitare di perdere su tutti i fronti, secondo alcuni esperti, potrebbe puntare a una vittoria totale, alla resa degli ucraini, al rovesciamento di Zelensky (o forse alla sua uccisione) con l’insediamento conseguente di un regime fantoccio, di un governo ucraino in esilio. Ma la resistenza del popolo potrebbe essere fortissima.\n', 'Vittoria dei russi a metà con la spartizione dell’Ucraina\n', 'Zelensky ha sempre rifiutato l’idea di vedere spaccato il suo Paese, con zone in mano ai russi e altre agli ucraini stessi. Però, questa potrebbe essere una possibile soluzione per uscire dal conflitto: insomma una mediazione che preveda uno Stato fantoccio a Kiev, con il controllo di buona parte dell’Ucraina, e un altro a ovest del Paese con a capo proprio Zelensky. Un Donbass a parti rovesciate, insomma. E a confermarlo potrebbe essere anche la strategia militare di Putin che in queste settimane ha attaccato a nord, est, sud e su Kiev (ma non ad ovest). La soluzione potrebbe essere quella di avere un’Ucraina filorussa a est e una filo-occidentale a ovest, con Leopoli capitale. In questo modo il presidente russo si assicurerebbe il cosiddetto “cuscinetto” tra la Russia e l’Occidente, che lo sta attaccando a colpi di sanzioni economiche durissime.\n', 'Un accordo negoziato: sì ad alcuni territori ma restano le sanzioni\n', 'Si potrebbe arrivare, poi, ad un accordo negoziato che preveda concessioni alla Russia su territori (la Crimea e le aree del Donbass) che, di fatto, Zelensky controlla poco, lasciando però le sanzioni dell’Occidente a Mosca. Difficile pensare, infatti, che le relazioni internazionali possano tornare come al 23 febbraio, giorno prima della guerra. Dal canto suo, l’Ucraina potrebbe accettare di perdere alcuni territori ma non si piegherebbe mai alla richiesta di smilitarizzazione del proprio territorio. Un cessate il fuoco, dunque, in cambio di una ritirata dei russi in una zona ben precisa dell’Ucraina o in cambio del Donbass e della Crimea, già annessa dai russi. L’Occidente comunque non farebbe un passo indietro: Usa e Ue hanno duramente contestato l’operato di Vladimir Putin. Le sanzioni resterebbero.\n', 'Il ritiro delle truppe russe e il rovesciamento di Putin\n', 'Di difficile realizzazione ma comunque possibile, visto che la Russia di fatto è stata isolata dal resto del mondo. A rivoltarsi contro Putin, che detiene il potere da oltre 20 anni e che difficilmente lo lascerebbe così di punto in bianco, dovrebbero essere le élite e gli apparati militari anche perché il popolo, come hanno dimostrato i fatti di questi giorni, se scende in piazza, viene arrestato. Le proteste di massa dovrebbero aumentare con il rischio, però, che la popolazione venga stremata dai continui provvedimenti del presidente russo che, intanto, ha messo il bavaglio all’informazione, controllandola.\n', 'La guerra tra la Nato e la Russia\n', 'Una soluzione drastica, che tutti fino ad ora hanno escluso. Alla Russia, però, non piace che la Nato – che, intanto, si è rifiutata di istituire una no fly zone sull’Ucraina – abbia mandato armi a Kiev e che stia continuando a sanzionare i russi. Quest’ultimi hanno detto, senza mezzi termini, che l’invio dei caccia Mig polacchi a Kiev aprirebbe «uno scenario indesiderabile e potenzialmente pericoloso». Quello che si teme sono gli attacchi alle linee di rifornimento occidentali all’Ucraina. In quel caso potrebbe davvero succedere di tutto. Anche perché Putin – che con questa guerra avrebbe voluto indebolire la Nato ottenendo, però, l’effetto opposto – ha già evocato il rischio del nucleare. E gli Usa? Per ora non intervengono: monitorano la situazione e non vogliono entrare nel conflitto. Anche perché, se così fosse, scoppierebbe davvero la terza guerra mondiale. Biden lo ha detto chiaro e tondo.\n', 'Foto in copertina di repertorio: EPA/IAN LANGSDON']"
415,news-923981,"Guerra in Ucraina, la resistenza passa anche da Wikipedia: arrestato uno dei più importanti editor russi",https://www.open.online/2022/03/12/guerra-ucraina-resistenza-wikipedia-editor-arrestato,2022-03-12 10:16:00,"['Guerra in Ucraina, la resistenza passa anche da Wikipedia: arrestato uno dei più importanti editor russi\n', '\n', 'L’autorità russa per i media ha cominciato a fare pressioni sull’enciclopedia dai primi giorni della guerra in Ucraina. Chi diffonde informazioni non approvate dal Cremlino rischia fino a 15 anni di carcere\n', 'Nel corso degli anni Mark Bernstein aveva fatto oltre 200 mila modifiche agli articoli di Wikipedia in russo. Un’attività lunga e intensa, tutta documentata dal suo account. Un’attività che si è fermata ieri, quando gli agenti del GUBOPiK, l’autorità per la lotta alla corruzione della Bielorussia, lo hanno arrestato. Bernestein è accusato di aver scritto sulle pagine dell’enciclopedia informazioni ritenute false dalle autorità russe sulla guerra in Ucraina. Il GUBOPiK ha pubblicato sul suo canale Telegram tutti i dati personali dell’autore e anche un video dell’arresto. Ora il canale è diventato privato ma Victoria Song della testata The Verge assicura di aver potuto verificare la pubblicazione di queste informazioni. Grazie alla sua attività, Bernestein era considerato uno dei 50 editor più importanti di Wikipedia in russo. \n', 'Un portavoce della Wikimedia Foundation ha spiegato che in questo momento l’associazione è «in stretto contatto con le nostre comunità nella regione per garantire la loro sicurezza e rispondere ai loro bisogni». Il contrasto tra Wikipedia e la censura russa è cominciato dalle prime ore dell’invasione in Ucraina. Il 2 marzo l’autorità russa per la regolazione dei media Roskomnadzor aveva chiesto inviato una nota alla comunità russa dell’enciclopedia dicendo che la pagina Invasione russa dell’Ucraina (2022) conteneva informazioni false. Nell’articolo erano presenti i dati sulle perdite dei militari russi e le informazioni sulle violenze ai civili ucraini. \n', 'La risposta di Wikipedia a Mosca: «Non ci tireremo indietro» \n', 'Dopo il primo avviso le pressioni di Roskomnadzor sono continuate. L’autorità, oggetto nelle ultime ore di un attacco hacker da parte di Anonymous, ha continuato a chiedere la rimozione delle informazioni sull’invasione in Ucraina ritenute false dal Cremlino. Gli editor dell’enciclopedia quindi hanno cominciato a modificare le pagine solo attraverso account secondari, così da rendere più difficile il loro tracciamento. In Russia chi diffonde informazioni non approvate dal Cremlino sulla guerra in Ucraina rischia fino a 15 anni di carcere. Wikimedia Fundation ha pubblicato una nota diretta a Mosca in cui spiega che non ha intenzione di fermare il lavoro della sua community. \n', '«Come sempre, Wikipedia è un’importante fonte di informazioni affidabili e fattuali, specialmente in periodi di crisi. In riconoscimento di questo importante ruolo, non ci tireremo indietro di fronte agli sforzi per censurare e intimidire i membri del nostro movimento. Sosteniamo la missione di fornire conoscenza gratuita a tutto il mondo».']"
416,news-923971,Il convoglio militare russo finisce in un’imboscata degli ucraini: mezzi distrutti – Il video,https://www.open.online/2022/03/12/guerra-russia-imboscata-convoglio-ucraini-video,2022-03-12 09:59:00,"['Il convoglio militare russo finisce in un’imboscata degli ucraini: mezzi distrutti – Il video\n', '\n', 'Vengono distrutti uno T-26, ovvero un carro armato da combattimento di origine sovietica, sviluppato negli anni sessanta, prodotto dalla Uralvagonzavod di Nizhny Tagil, e un BTR-82, ovvero un veicolo militare da trasporto russo\n', 'In questo video pubblicato dall’account Twitter Ukraine Weapons Tracker si vede un convoglio militare russo che finisce in un’imboscata. Vengono distrutti uno T-26, ovvero un carro armato da combattimento di origine sovietica, sviluppato negli anni sessanta, prodotto dalla Uralvagonzavod di Nizhny Tagil, e un BTR-82, ovvero un veicolo militare da trasporto russo. ']"
417,news-923963,"La cantante ucraina Jamala, vincitrice dell’Eurovision: «L’Europa ci aiuti, ogni minuto vale una vita»",https://www.open.online/2022/03/12/guerra-ucraina-appello-jamala-eurovision,2022-03-12 09:41:00,"['La cantante ucraina Jamala, vincitrice dell’Eurovision: «L’Europa ci aiuti, ogni minuto vale una vita»\n', '\n', 'Ha trionfato nell’edizione del 2016 con un brano che parlava dell’occupazione di Stalin \n', 'La cantante ucraina Jamala, che ha vinto l’Eurovision nel 2016, parla con La Stampa della situazione del suo paese in guerra e fa un appello all’Europa. Lei è figlia di un tataro di Crimea e di una armena e da sempre mescola pop e politica. Ma ha lasciato Kiev «nel momento stesso in cui questa catastrofe è iniziata. L’evacuazione dei bambini è stata decisa subito, nel primo giorno di bombardamenti. Mio figlio ha 4 anni, mi sono messa in macchina e sono arrivata fino a Ternopil, da lì ho aspettato il momento migliore per superare il confine con la Romania e a quel punto, aiutati da amici, abbiamo proseguito fino alla Turchia sempre in auto. Lasciare la mia casa, le persone che amo, è stata la decisione più dura della vita». Poi parla del brano 1944, che racconta dell’invasione di Stalin: «È l’essenza della competizione, si rappresenta davvero l’anima del proprio Paese, il modo in cui essere visti oggi. Per noi dire chi siamo e dove stiamo era ed è un’urgenza. “1944” adesso è un inno: l’Europa ha giurato “mai più” quando ha firmato la pace dopo la seconda guerra Mondiale, la canzone riporta a galla la promessa. La urla». Infine, una previsione sulla guerra: «Se la nostra gente non avrà una protezione area o i mezzi per gestirne una in proprio non potrà reggere a lungo. Difendiamo la terra con l’orgoglio e il coraggio, non ci è data altra possibilità, non abbandoneremo casa nostra, non la tradiremo. Non aspettate ad aiutarci perché ogni minuto vale una vita». ']"
418,news-923929,"Kiev, il drone russo abbattuto durante il bombardamento a Podil – Le foto",https://www.open.online/2022/03/12/guerra-ucraina-drone-kiev-foto,2022-03-12 08:47:00,"['Kiev, il drone russo abbattuto durante il bombardamento a Podil – Le foto\n', '\n', 'Una foto mostra l’edificio di Oshchadbank nel quartiere Podil in fiamme. Secondo le prime informazioni, nella zona si sarebbe verificata un’esplosione\n', 'Il media Nexta ha pubblicato su Twitter alcune immagini del bombardamento dei russi nel distretto di Podil a Kiev. Una foto mostra l’edificio di Oshchadbank nel quartiere Podil in fiamme. Secondo le prime informazioni, nella zona si sarebbe verificata un’esplosione. Le altre immagini mostrano gli interventi dei vigili del fuoco per spegnere gli incendi e anche un drone russo a terra probabilmente dopo essere stato colpito dalla contraerea ucraina. ']"
419,news-923865,Tank rotti o senza benzina e prigionieri di guerra in lacrime: così Putin distrugge il mito dell’esercito russo,https://www.open.online/2022/03/12/guerra-ucraina-esercito-russia-putin,2022-03-12 06:19:00,"['Tank rotti o senza benzina e prigionieri di guerra in lacrime: così Putin distrugge il mito dell’esercito russo\n', '\n', 'Anna Zafesova su La Stampa racconta “l’Armata Rotta” dello Zar: «Un disastro logistico che fa cadere un mito»\n', 'I prigionieri che chiamano a casa i genitori in lacrime, i trattori dei contadini ucraini che trainano carri armati, i blindati a secco di carburante. Anna Zafesova su La Stampa oggi mette in fila tutti i fallimenti dell’esercito russo in Ucraina. Documentati dal nemico, e quindi può trattarsi anche di propaganda. Ma l’analista militare Stijn Mitzer dice che in totale sono 1100 i mezzi russi abbattuti, catturati dagli ucraini o abbandonati nelle foreste: carri, camion, cannoni, e perfino aerei ed elicotteri. Ieri un’intera colonna è caduta in mano agli ucraini, munizioni comprese. Poi c’è la colonna di blindati lunga 60 km: «Alcuni veicoli sono scesi dalla strada per ripararsi tra gli alberi, ma non per avanzare, per nascondersi mentre gli ucraini continuano a bersagliarli», ha detto un esperto militare americano alla NBC. \n', '«Nessuno stratega militare avrebbe mai permesso a un distaccamento così grande di affidarsi a una sola strada, circondata da campi troppo soffici per permettere ai blindati di scendere», sostiene invece sul Telegraph il tenente-generale britannico Ben Hodges. Zafesova spiega che le strade ucraine non sono abbastanza larghe da far passare i tank, e l’idea di attaccare su tre fronti ha finito per intasarle, bloccando così anche il trasporto di rifornimenti alle avanguardie: «Un disastro logistico, una pianificazione che poteva andare bene solo nel caso di una operazione lampo, con Kiev che cadeva in pochi giorni», commenta Hodges. L’idea è che Putin stia facendo combattere una guerra da Novecento. «E il mito della ex Armata Rossa sta cedendo all’immagine dì una armata rotta, i cui soldati saccheggiano supermercati e si perdono nei boschi», conclude. ']"
420,news-923853,Cosa succede a Kiev sotto assedio e bombardata: «Una battaglia terribile per prenderla»,https://www.open.online/2022/03/12/guerra-ucraina-kiev-cosa-succede,2022-03-12 05:41:00,"['Cosa succede a Kiev sotto assedio e bombardata: «Una battaglia terribile per prenderla»\n', '\n', 'In città circola la voce di un grande assalto dei russi in arrivo. La situazione strategica \n', 'La capitale dell’Ucraina Kiev è sotto fortissimi bombardamenti da questa notte. La corrispondente internazionale della Cnn Clarissa Ward ha descritto la capitale ucraina pronta all’assedio. «Le forze ucraine», ha detto, «sono ovunque. Hanno scavato posizioni difensive lungo tutte le principali linee di comunicazione che portano in città e sparso trappole anticarro. Questa è una città fortificata ora. E anche se le forze russe sono in grado di circondarla, servirà una terribile battaglia per prenderla». Secondo il sindaco Vitali Klitschko la città dispone attualmente di risorse mediche e alimentari per soltanto una o due settimane. L’altro inviato della Cnn Matthew Chance dice che in città circola la voce che il grande assalto dei russi si avvicina. \n', 'L’esperto di geopolitica e presidente del Ce.Si Andrea Margelletti su La Stampa scrive che la decisione di disperdere la colonna di mezzi militari a pochi chilometri da Kiev aveva proprio questa logica: «Da un lato i russi potrebbero provare a distribuire le proprie forze per tentare un’offensiva multipla da più direzioni, guadagnando ulteriormente terreno verso la capitale Kiev; dall’altro lato, dato che molti di questi convogli si sarebbero diretti verso le zone rurali, abbandonando la strada principale sulla quale viaggiavano, potrebbe essere una mossa per rendere tali mezzi meno vulnerabili ad eventuali sortite ucraine. Le forze di Kiev, infatti, avevano comunque provato ad attaccare tale convoglio in diversi punti nel corso dei giorni passati». ']"
421,news-923845,"Zelensky: «Putin come l’Isis. Madri russe, non mandate i vostri figli a morire in guerra» – Il video",https://www.open.online/2022/03/12/guerra-russia-ucraina-zelensky-putin-isis-video,2022-03-12 05:08:00,"['Zelensky: «Putin come l’Isis. Madri russe, non mandate i vostri figli a morire in guerra» – Il video\n', '\n', '«L’Ucraina non ha mai voluto questa terribile guerra e non la vuole. Ma si difenderà come necessario»\n', 'Il presidente dell’Ucraina Volodymyr Zelensky ha pubblicato nella notte un video su Facebook nel quale ha fatto sapere che sono 7.144 le persone evacuate venerdì da quattro città ucraine. Zelensky ha poi detto che «le azioni degli invasori russi saranno equiparate a quelle dei terroristi dello Stato Islamico». E ha lanciato un appello alle mamme russe: «Non mandate i vostri figli in guerra in paese straniero»: «Controllate dove è vostro figlio. E se avete anche il più piccolo sospetto che sia stato mandato in guerra contro l’Ucraina, agite immediatamente per evitare che venga ucciso o catturato», ha aggiunto. E poi: «L’Ucraina non ha mai voluto questa terribile guerra e non la vuole. Ma si difenderà come necessario», ha concluso. Infine ha definito l’arresto del sindaco di Melitopol «un crimine contro la democrazia». ']"
422,news-918787,"Ucraina, Mariupol circondata dalle forze russe: fallita l’evacuazione. Stati Uniti e Ue annunciano nuove sanzioni",https://www.open.online/2022/03/11/crisi-ucraina-11-marzo,2022-03-11 23:05:00,"['Ucraina, Mariupol circondata dalle forze russe: fallita l’evacuazione. Stati Uniti e Ue annunciano nuove sanzioni\n', '\n', 'Si aggrava la situazione nella città di Mariupol, assediata dall’esercito di Mosca. Intanto Kiev teme un attacco da parte della Bielorussia. Il Pentagono, però, smentisce\n', 'La situazione a Mariupol è sempre più allarmante. Nel pomeriggio, la città ucraina è stata completamente circondata dalle forze russe. Tutti i ponti sarebbero stati distrutti. E mentre da Kiev parlano di un imminente attacco da parte della Bielorussia (circostanza smentita al momento dal Pentagono), Ue e Usa annunciano nuove sanzioni per Mosca. L’Europa va verso lo stop ai beni di lusso, la sospensione dal Fondo monetario internazionale (Fmi) e la revoca delle condizioni speciali riconosciute dalla\xa0World Trade Organization\xa0(Wto). Dure anche le sanzioni degli americani: «Abbiamo messo al bando la vodka, il pesce e i diamanti russi», ha detto il presidente\xa0Joe Biden. Revocata a Mosca anche la clausola di «nazione più favorita». \n', 'Oggi, intanto, si è tenuto il Consiglio di sicurezza Onu. Secondo un report definito «credibile», i russi avrebbero usato le bombe a grappolo. I leader Ue a Versailles, invece,\xa0hanno discusso\xa0della procedura per l’entrata dell’Ucraina nell’Unione europea. Nelle ultime ore l’istituto nucleare di Kharkhiv è stato colpito in un raid russo. Stamattina le foto satellitari hanno mostrato che il grande convoglio militare di\xa060 chilometri\xa0non è più in zona. Secondo quanto riporta la Bbc, le immagini mostrano che il convoglio si è in gran parte disperso e ridistribuito nei dintorni della capitale, facendo ipotizzare che a breve possa scattare una nuova offensiva contro Kiev.\n', '23.00 – La vicepremier: «Fallita l’evacuazione di Mariupol»\n', '«L’evacuazione di Mariupol non è riuscita. Domani proveremo di nuovo, davanti agli occhi di tutto il mondo». Così la vicepremier Irina Vereshchuk. «Da Izyum non è stato possibile evacuare e fornire gli aiuti a causa di un attacco dei russi alla colonna di autobus che stavano andando in città a prendere i civili. Siamo riusciti invece a evacuare oggi oltre 1000 persone da Bucha, Hostomel, Vorsel e domani continueremo», ha concluso la vicepremier.\n', '22.15 – Alla Bielorussia armi di nuova generazione da Mosca\n', 'Il presidente russo Vladimir Putin e il suo omologo bielorusso Alexander Lukashenko hanno trovato un accordo per la fornitura da parte di Mosca a Minsk di «equipaggiamento militare di nuova generazione». A farlo sapere sono fonti della presidenza bielorussa citate da Interfax\n', '21.04 – In corso raid russi su Mykolaiv\n', 'In questi minuti vengono segnalati nuovi bombardamenti russi da nord-est sulla città portuale ucraina di Mykolaiv (che è l’altro nome per chiamare Nikolaev) sul mar Nero, a nord della Crimea. Ad affermarlo su Telegram è il governatore regionale Vitaly Kim. Come riporta NEXTA Tv, che pubblica anche un video, stasera si registrano bombardamenti nella periferia della città: i razzi starebbero colpendo anche edifici residenziali.\n', '20.24 – La Duma lascia Instagram, Facebook e Twitter\n', 'La Duma ha deciso di chiudere i suoi account su Instagram, Facebook e Twitter. Come riporta Interfax, a prendere questa drastica decisione è stato il presidente Vyacheslav Volodin. Lo ha annunciato la camera bassa del parlamento russo su Telegram. Una mossa che è arrivata dopo la contromossa di Meta, quindi di Facebook e Instagram, che «ha autorizzato gli appelli alla violenza nei confronti dei russi e Twitter ha ripetutamente violato le leggi russe», si legge. Telegram resterà l’unico canale usato per la comunicazione. La Duma, comunque, resterà presente su Vk VKontakte, il social network più diffuso in Russia, e sull’Odnoklasniki.\n', '20.15 – Il Pentagono smentisce l’attacco della Bielorussia in Ucraina\n', 'Oggi pomeriggio era scattato l’allarme. E, invece, il Pentagono poco fa ha smentito un possibile attacco delle forze bielorusse in Ucraina, come ipotizzato dall’esercito di Kiev. «Al momento non ci sono indicazioni che lo stiano facendo», ha detto il portavoce del Pentagono, John Kirby.\n', '20.00 – La denuncia di Msf: «A Mariupol si rischia una tragedia inimmaginabile»\n', 'La denuncia arriva da Stephen Cornish, capo di Medici Senza Frontiere in Svizzera e uno dei coordinatori dell’azione dell’ong in Ucraina: «Qui la situazione è disperata – dice – bisogna intervenire per evitare una tragedia inimmaginabile. Centinaia di migliaia di persone sono letteralmente assediate. Gli assedi sono una pratica medievale che è stata bandita dalle moderne leggi di guerra e per una buona ragione» a causa, appunto, delle sofferenze che stanno patendo i civili che non possono scappare. A Mariupol, adesso, non c’è acqua né riscaldamento. Il cibo inizia a scarseggiare. E i bombardamenti vanno avanti, senza sosta.\n', '19.11 – Dal 14 marzo Instagram verrà bloccato in Russia\n', 'Dopo l’annuncio della stretta, ora la mossa definitiva: dal 14 marzo in Russia non sarà più possibile accedere a Instagram. Il regolatore dei media russo Roskomnadzor ha annunciato il blocco sul suo canale Telegram: «Poiché gli utenti attivi di Instagram avranno bisogno di tempo per copiare le proprie foto e video su altri social network, per avvisare i propri contatti e iscritti, Roskomnadzor ha deciso di completare la procedura di blocco dell’accesso a Instagram alle 00 del 14 marzo, concedendo 48 ore di un periodo di transizione».\n', '18.51 – La nuova stretta di YouTube \n', 'Continuano i blocchi dei media russi decisi dalle piattaforme digitali. L’ultimo è arrivato da YouTube che ha scelto di fermare in tutto il mondo i canali finanziati dallo Stato russo, come ha spiegato il portavoce Farshad Shadloo al britannico The Guardian: «Le nostre linee guida della community vietano ai contenuti di negare, minimizzare o banalizzare eventi violenti ben documentati e rimuoviamo i contenuti sull’invasione russa in Ucraina che violano questa norma. In linea con ciò, con effetto immediato, stiamo anche bloccando i canali YouTube associati ai media russi finanziati dallo stato, a livello globale». Poco prima di questo annuncio ne era uscito un altro in cui si spiegava che i video di Russia Today e Sputnik sarebbero stati bloccati in Europa: «Oggi abbiamo avviato il blocco dei canali Youtube in tutta Europa di Russia Today e Sputnik. Da quando la Russia ha cominciato la sua invasione in Ucraina ci siamo concentrati nel rimuovere contenuti che violavano (i termini di servizio) e nel connettere le persone a notizie e informazioni verificate». \n', '18.12 – Mosca all’Onu: «Abbiamo le prove di armi chimiche»\n', 'Vasily Nebenzya, amabasciatore russo all’Onu, ha sostenuto che le truppe russe hanno trovato prove della presenza di armi chimiche in Ucraina. Nello specifico Nebenzya ha parlato di «almeno 30 laboratori di ricerca biologica volti a rafforzare diverse malattie letali». In questi centri, sempre secondo Mosca, verrebbero condotti «espertimenti biologici molto pericolosi» con l’appoggio degli Stati Uniti. Al momento l’Onu non ha ricevuto nessuna prova a sostegno di queste dichiarazioni. \n', '18.03 – Cosa prevedono le nuove sanzioni Ue per Mosca\n', 'Stop ai beni di lusso, sospensione dal Fondo monetario internazionale (Fmi) e revoca delle condizioni speciali riconosciute dalla World Trade Organization (Wto). Ursula von der Leyen ha annunciato queste tra le nuove sanzioni contro la Russia. La sospensione dal Fmi serve a bloccare l’accesso di Mosca a forme di prestito. Le nuove sanzioni Ue dovrebbero essere annunciate ufficialmente nella giornata di domani.\n', '17.59 – La denuncia dell’Onu: i russi usano le bombe a grappolo\n', 'Rosemary Di Carlo, sottosegretario generale dell’Onu per gli Affari politici, ha spiegato che ha ricevuto rapporti ritenuti credibili sull’uso di bombe a grappolo da parte dell’esercito russo. Secondo il diritto internazionale l’uso di questi ordigni è considerato un crimine di guerra, esattamente come tutti gli attacchi diretti verso i civili. \n', '17.30 – L’esercito ucraino: «La Bielorussia sta preparando un attacco»\n', 'Citando fonti vicine all’esercito di Kiev, la testata Pravda ha annunciato che la Bielorussia è pronta ad attaccare direttamente l’Ucraina: «Secondo i dati preliminari, le truppe bielorusse potrebbero essere mobilitate per l’invasione entro le 21 dell’11 marzo», le 20 in Italia. Pravda ha spiegato che l’entrata in guerra della Bielorussia potrebbe partire da un false flag, un finto attacco organizzato dalla Russia di cui verrebbe incolpata l’Ucraina. \n', '16.53 – Fonte ministero degli Interni ucraino: «I russi hanno rapito il sindaco di Melitopol»\n', 'A riferire la notizia è Anton Gerashchenko, consigliere del ministero degli Affari interni. Il sindaco di Melitopol, città che si trova nella parte Sud dell’Ucraina, sarebbe stato rapito da un gruppo formato da una decina di russi: «Durante il rapimento, gli hanno messo un sacchetto di plastica sulla testa. Lo hanno prelevato nel centro di crisi della città, dove si stava occupando di sostenere i cittadini». Al momento la città è sotto il controllo dei militari russi. \n', '16.47 – The Guardian: «Terzo generale russo ucciso in Ucraina» \n', 'Il quotidiano britannico The Guardian ha diffuso la notizia del decesso del terzo generale russo in Ucraina. Secondo fonti vicine all’esercito ucraino a morire sul campo sarebbe stato Andrey Kolesnikov. Il The Guardian riferisce anche che al momento ci sono 20 generali impiegati per guidare le truppe nel conflitto, un cifra che potrebbe avere un signficato chiaro: «Le truppe non sono in grado di prendere decisioni da sole e non hanno consapevolezza della situazione».\n', '16.34 – Biden: «Putin è l’aggressore e deve pagare»\n', 'Il presidente degli Stati Uniti Joe Biden ha annunciato nuove sanzioni contro la Russia: «Il mondo libero si è unito contro Putin. Abbiamo messo al bando anche vodka, il pesce e i diamanti russi. Putin è un aggressore e deve pagare lui il prezzo. Il G7 sta intensificando la pressione finanziaria contro gli oligarchi e i loro parenti: anche loro devono condividere il dolore della sanzioni. Renderemo la loro vita più difficile nell’acquistare dei prodotti nel nostro Paese. Colpiremo Putin più duro. La totalità delle nostre sanzioni sta mettendo in ginocchio l’economia russa. La Borsa russa è chiusa da due settimane. L’elenco delle aziende che se ne vanno dalla Russia aumenta giorno dopo giorno. Gli Stati Uniti hanno investito più di un miliardo di dollari nella difesa della Russia». Biden ha annunciato anche che è stata revocata alla Russia la clausola di “nazione più favorita”: in questo modo le normali relazioni commerciali tra i due Paesi sono crollate e si è aperto il rischio di nuovi dazi sull’economia russa. \n', '16.03 – Mariupol completamente circondata\n', 'Il ministero della Difesa russo ha annunciato che la città di Mariupol è stata completamente bloccata e circondata dalle forze russe. Secondo le dichiarazioni fornite dall’agenzia Tass «tutti i ponti sono stati distrutti e le strade minate dai nazionalisti». \n', '15.40 – La Russia in fuga da Instagram, anche il ministero dell’Interno cancella l’account\n', 'Mosca ha annunciato che limiterà l’accesso a Instagram per gli utenti russi. La decisione è stata presa dopo che Meta, la holding di Mark Zuckerberg di cui fa parte il social, ha scelto di tollerare nei suoi contenuti le espressioni d’odio rivolte verso i cittadini russi, il presidente Vladimir Putin e l’esercito russo. Diversi utenti da Mosca a San Pietroburgo hanno cominciato a cancellarsi dalla piattaforma: tra questi l’Ufficio del procuratore generale russo, il ministero dell’Interno e Sergei Sobyanin, sindaco di Mosca.\n', '15.39 – Ucraina: danni alla nostra economia per 120 miliardi di dollari\n', 'Il viceministro ucraino dell’Economia Danyes Kudin ha fatto una stima dei danni subiti da tutto il Paese dal momento dell’invasione dei carri armati russi. Tra la distruzione delle infrastrutture e i punti persi nel Pil, i danni complessivi stimati fino a questo momento ammontano a circa 120 miliardi di dollari.\n', '15.05 – Il New York Times: «Nuovo allarme su Chernobyl»\n', 'Secondo una nota pubblicata dal New York Times il presidente russo Vladimir Putin avrebbe «ordinato la preparazione di un attacco terroristico» nellla centrale di Chernobyl. La notizia è stata rivelata dal governo Ucraino, il quotidiano statunitense cita infatti il Ministero della Difesa e l’Intelligence ucraina. Secondo queste fonti ci sarebbero anche conferme sul campo. L’obiettivo di Mosca sarebbe quello di creare un false flag, un attacco da attribuire poi al nemico. Il New York Times ha specificato che al momento è impossibile confermare l’accusa. \n', '14.00 – WhatsApp non sarà bandito dalla Russia\n', 'WhatsApp non sarà coinvolto dal ban di Mosca su Meta, in quanto rappresenta «un mezzo di comunicazione e non di pubblicazione», fa sapere Ria.ru. \n', '13.20 – Mosca vuole inserire Meta tra le organizzazioni estremiste\n', 'L’ufficio del procuratore generale russo chiede che Meta, la società che detiene Facebook e Instagram, venga riconosciuta come organizzazione estremista. La decisione arriva dopo che i due social hanno deciso di togliere la censura ai post contro la Russia. «Quello che Meta sta facendo è chiamato incitamento all’odio razziale – ha detto il vicecapo del comitato russo sulle tecnologie e le comunicazioni, Anton Gorelkin -, che nella legislazione russa si qualifica come estremismo».\n', '12.50 – 4 morti nell’attacco russo all’aeroporto di Lutsk\n', 'Ci sono almeno 4 morti e 6 feriti nell’attacco russo all’aeroporto di Lutsk, nella regione di Volyn. A riportare il bilancio è l’agenzia ucraina Unian, che ha citato un post su Telegram del capo dell’amministrazione statale regionale di Volyn, Yuriy Pohulyayko: «Abbiamo completato le operazioni di soccorso, purtroppo ci sono 4 morti e 6 feriti».\n', '12.40 – Putin: «Ci sono progressi nei colloqui con l’Ucraina»\n', 'Nel suo incontro con Lukashenko, il presidente russo Vladimir Putin ha detto che «Ci sono alcuni progressi nei colloqui russo-ucraini, che si svolgono praticamente ogni giorno». \n', '12.30 – Kiev: «I volontari reclutati dalla Russia sono ex miliziani Isis»\n', 'Il consigliere di Zelensky, Mykhailo Podolyak, ha accusato la Russia di aver arruolato «frettolosamente 16.000 ex combattenti dell’Isis da usare contro i civili ucraini». Su Twitter ha scritto: «Ingaggiare l’Isis e la propaganda russa sulle armi chimiche testimonia il tentativo di portare in Ucraina uno scenario siriano».\n', '12.20 – Incontro tra Putin e Lukashenko \n', 'Incontro al Cremlino tra Vladimir Putin e Alexandr Lukashenko. Russia e Bielorussia sono alleati nella guerra iniziata da Mosca con l’invasione dell’Ucraina. Tra le notizie diffuse, ci sarebbe anche la posizione di Putin sulle sanzioni occidentale: secondo quanto riportato dal media russo Ria.ru, il presidente russo avrebbe detto che l’Urss «ha sempre vissuto sotto sanzioni e ha avuto successo». Si tratta di un’altra operazione di revisionismo storico e di propaganda portata avanti dal capo del Cremlino. \n', '12.03 – La Nato: «Non vogliamo la guerra con la Russia»\n', 'Il segretario generale della Nato Jens Stoltenberg ha detto in un’intervista all’agenzia Afp di non volere la guerra con la Russia. E una no-fly zone sull’Ucraina porterebbe con molta probabilità a un conflitto diretto tra le due parti. \n', '11.45 – Un faccia a faccia tra Putin e Zelensky? Il Cremlino rilancia: «Nessuno esclude l’incontro»\n', 'Un incontro tra Vladimir Putin e Volodymyr Zelensky sarebbe un’ipotesi ancora concreta. A rilanciare la possibilità che il vertice possa ancora tenersi è lo stesso Cremlino citato dall’agenzia Tass, secondo cui «nessuno esclude» un faccia a faccia tra il presidente russo e quello ucraino. I due, spiegano fonti del governo russo, «si dovrebbero incontrare per ottenere qualche risultato». Dall’invasione russa del 24 febbraio scorso, un incontro di questo genere era stato chiesto a gran voce solo dal presidente ucraino, a cui il Cremlino ha sempre risposto con un granitico silenzio. Era stato Sergej Lavrov a rilanciare l’ipotesi dell’incontro, ma solo dopo un’adeguata preparazione.\n', '11.30 – La foto da Versailles dei leader Ue\n', 'La foto di un momento del vertice informale europeo a Versailles incentrato sulla guerra in Ucraina. \n', '11.24 – L’addetta stampa di Navalny nella lista dei ricercati\n', 'Il ministero dell’Interno russo ha inserito Kira Yarmysh, addetta stampa di Alexei Navalny, nella lista dei ricercati. Ne da notizia l’agenzia di stampa russa Tass.\n', '11.00 – Mariupol prima e dopo i bombardamenti\n', 'La Bbc ha pubblicato una serie di foto di Mariupol prima e dopo i bombardamenti dei russi. Oggi il consigliere del sindaco di Mariupol Petro Andryshchenko ha fatto sapere che le truppe russe continuano a bombardare la città colpendo i civili con missili e artiglieria. «Ogni giorno l’inumanità russa aumenta. Abbiamo subito circa 16 ore di bombardamenti consecutivi in aree residenziali. Inoltre sarebbe stata diffusa la falsa notizia che i russi controllano il centro della città e che è stata distrutta l’Azovstal (una delle più grandi aziende di laminazione dell’acciaio in Ucraina, ndr): non è vero», conclude.\n', '10.52 – Zelensky atteso al parlamento di Israele \n', 'Il sindaco di Tel Aviv Ron\n', 'Huldai ha proposto all presidente ucraino Volodymyr Zelensky di\n', 'parlare al popolo israeliano con un collegamento video posto nella\n', 'centrale piazza Habima della città. La richiesta è stata trasmessa\n', 'all’ambasciatore ucraino in Israele Yevgen Kornichuk. Zelensky ha in\n', 'programma di parlare ai deputati del Parlamento israeliano, sempre\n', 'via video, nei prossimi giorni.\n', '10.15 – L’ospedale colpito vicino a Izyum\n', 'Le forze russe hanno colpito un ospedale psichiatrico vicino alla città di Izyum, nell’Ucraina orientale, venerdì, secondo quanto hanno detto le autorità regionali ucraine. Oleh Synegubov, governatore della regione di Kharkiv, ha detto che 330 persone sono rimaste in ospedale e che 73 sono state evacuate, secondo quanto riporta l’agenzia di stampa Reuters. Secondo altre fonti al momento dell’attacco all’interno c’erano 330 persone, tra queste 50 stanziali e 10 su sedia a rotelle. \n', '9.36 – Putin: volontari in Ucraina\n', 'Secondo l’agenzia di stampa Reuters il presidente della Russia Vladimir Putin ha detto che vuole consentire ai volontari di combattere contro le forze ucraine e ha approvato la consegna dei sistemi missilistici occidentali catturati ai combattenti ribelli sostenuti dalla Russia. Il ministro della Difesa russo Sergei Shoigu ha proposto di consegnare i sistemi anticarro di fabbricazione americana come i caccia Javelin e Stinger dalle regioni ribelli di Luhansk e Donetsk. Putin, parlando a una riunione del consiglio di sicurezza russo, ha detto di essere d’accordo e che .dovrebbero essere autorizzati coloro che vogliono fare volontariato per combattere con le forze sostenute dalla Russia. Secondo Shoigu ci sono 16.000 volontari in Medio Oriente pronti a venire a combattere con le forze sostenute dalla Russia.\n', '9.14 – «A Lutsk l’allarme non ha funzionato»\n', 'Almeno una persona è morta nella città ucraina di Lutsk, bombardata all’alba dagli aerei russi: lo ha reso noto il sindaco della città Ihor Polishchuk sul suo profilo Facebook secondo quanto riporta l’agenzia di stampa Agi: «Intorno alle 5:45 ci sono state tre esplosioni. Tre missili hanno colpito il nostro aeroporto militare. C’è un morto». Il primo cittadino ha aggiunto che il sistema d’allarme cittadino «non ha funzionato affatto» e che si sta cercando di ripristinarlo. \n', '8.32 – Kiev: attacchi devastanti nelle grandi città\n', 'Alcune delle principali città ucraine, tra cui Dnipro e Lutsk, sono «sottoposte ad attacchi devastanti». Lo ha scritto su Twitter il consigliere della presidenza ucraina Mykhailo Podolyak, secondo cui i raid hanno colpito Lutsk, vicino al confine polacco, mentre tre grandi esplosioni sono state segnalate nella città occidentale di Ivano-Frankivsk. «Anche Dnipro è sotto attacco – ha aggiunto – La guerra distruttiva della Russia contro i civili e le grandi città continua». \n', '8.18 – Lo stadio danneggiato dal bombardamento\n', 'L’attacco dei russi alla cittadina di Chernihiv ha provocato danni allo stadio Yuri Gagarin. Nello stadio gioca il Desna, la squadra in cui ha mosso i primi passi da calciatore Andriy Yarmolenko. Intanto oltre 220 mila persone sono state evacuate verso la Russia dal Donbass e dal resto dell’Ucraina, secondo quanto rende noto l’agenzia Tass. «Ad oggi circa 222 mila persone hanno attraversato il confine russo. Tra loro 50 mila bambini. Più di 193 mila persone sono arrivate in Russia da Donetsk e Lugansk dal 18 febbraio, quando l’evacuazione fu annunciata dalle autorità di queste autoproclamate repubbliche separatiste. Inoltre, circa 30 mila hanno lasciato il territorio ucraino attraverso i posti di blocco nelle regioni di Belgorod, Bryansk, Kursk e Crimea.\n', '8.01 – L’attacco alla città di Ivano-Frankovsk\n', 'Alcune esplosioni dovute a missili e cannonate sono segnalate nella città di Ivano-Frankovsk, nel sud-ovest dell’Ucraina. Si tratta della terza località dell’ovest dell’Ucraina, quindi lontano dalle aree di guerra fino a questo momento, dopo Lutsk e Dnipro. Ivano-Frankovsk si trova a un centinaio di chilometri a sud di Leopoli. Mosca intanto ha confermato dal canto suo i bombardamenti a Lutsk e a Ivano-Frankovsk, affermando che si tratta di attacchi (missilistici) di lungo raggio ed alta precisione contro altrettanti piccoli aeroporti.\n', '7.40 – Kiev: la Russia arruola i prigionieri di guerra\n', 'Il ministero della Difesa dell’Ucraina sostiene che i russi starebbero obbligando alcuni prigionieri di guerra ucraini a combattere per loro, nella regione russa di confine a Rostov, dove Mosca avrebbe scarsità di forze. A scriverlo è la Bbc, che aggiunge di non avere modo di verificare l’affermazione. Lo stesso ministero afferma che ci sono segnalazioni di civili ucraini rapinati e perfino assassinati dalle forze armate russe, in violazione di qualsiasi legge internazionale. Si afferma anche che nei territori ucraini militarmente occupati dai russi si chiede alla popolazione di collaborare e che in alcune di queste zone, in particolare a Cherson, i russi starebbero cercando di installare una sorta di sistema di polizia per mantenere l’ordine. \n', '7.25 – Donetsk ha preso Volonovakha\n', ' La città ucraina di\n', 'Volnovakha, nel sud-est del Paese, è sotto il controllo delle truppe\n', 'dell’autoproclamata Repubblica di Donetsk. Lo ha annunciato il\n', 'ministero della Difesa russo, citato dall’agenzia Interfax. Intanto\n', 'nell’ultimo bollettino di intelligence del ministero della Difesa\n', 'britannico sulla situazione in Ucraina si scrive che «rimane\n', 'altamente improbabile che la Russia abbia raggiunto con successo gli\n', 'obiettivi delineati nel piano pre-invasione. Le forze di terra russe\n', 'continuano a fare progressi limitati. Persistono problemi logistici\n', 'che hanno ostacolato l’avanzata, così come la forte resistenza\n', 'Ucraina. La Russia – secondo l’intelligence di Londra – sta\n', 'probabilmente cercando di ripristinare e riposizionare le sue forze\n', 'per una rinnovata attività offensiva nei prossimi giorni», che\n', 'prosumibilmente preluderà a «operazioni contro la capitale Kiev».\n', '\n', '6.50 – Putin torna a parlare\n', 'Vladimir Putin torna a parlare. In un incontro con i membri del governo russo il leader avrebbe teso la mano all’Europa e agli Usa, sostenendo che la Russia non ha intenzione di isolarsi da nessuno ed è «aperta a lavorare con tutti i nostri partner stranieri che lo vogliano». Intanto Kiev denuncia un attacco aereo a Dnipro e Lutsk e sostiene che siano arrivati colpi dagli aerei nei pressi di un condominio e un asilo nido. \n', '6.00 Nessun civile evacuato da Mariupol\n', 'Nessun civile è stato\n', 'ancora evacuato da Mariupol a causa dei pesanti bombardamenti russi,\n', 'che non consentono nemmeno la consegna degli aiuti umanitari inviati\n', 'dal governo di Kiev. Lo ha dichiarato in televisione la vicepremier\n', 'ucraina, Iryna Vereshchuk. «La situazione peggiore è quella del\n', 'corridoio Mariupol-Zaporizhzhia», ha detto Vereshchuk, «nessuno è\n', 'stato evacuato. Non una singola goccia d’acqua ha raggiunto persone\n', 'che sono stremate dalla sete. Oggi 300 mila persone stanno soffrendo\n', 'per la mancanza d’acqua, il freddo e la fame», ha detto ancora\n', 'Vereshchuk, «la vendetta dell’aggressore e’ non consentirci di\n', 'salvarle».\n', '\n', '5.13 – Oms all’Ucraina: distrugga gli agenti patogeni\n', 'L’Organizzazione Mondiale\n', 'della Sanità ha consigliato all’Ucraina di distruggere gli agenti\n', 'patogeni pericolosi presenti nei laboratori di salute pubblica del\n', 'Paese per prevenire «eventuali fuoriuscite» che potrebbero\n', 'diffondere malattie tra la popolazione. Gli esperti di sicurezza\n', 'biologica affermano che il movimento di truppe russe in Ucraina e il\n', 'bombardamento delle sue città hanno aumentato il rischio di fuga di\n', 'agenti patogeni, nel caso un attacco colpisca queste strutture.\n', '\n', '3.30 – I leader Ue a Versailles: «Con l’Ucraina»\n', '«Lodiamo il popolo\n', 'ucraino per il coraggio dimostrato nel difendere il proprio paese e i\n', 'nostri valori condivisi di libertà e democrazia. Non li lasceremo\n', 'soli. Continueremo a fornire sostegno politico, finanziario,\n', 'materiale e umanitario coordinato». Questa è la dichiarazione dei\n', 'leader Ue dopo il vertice di Versailles. «Ci impegniamo a fornire\n', 'sostegno per la ricostruzione di un’Ucraina democratica una volta\n', 'cessato l’assalto russo. Siamo determinati ad aumentare ulteriormente\n', 'la nostra pressione su Russia e Bielorussia. Abbiamo adottato\n', 'sanzioni significative e restiamo pronti a procedere rapidamente con\n', 'ulteriori sanzioni».\n', '2.58 – Colpito l’istituto nucleare \n', 'L’istituto di fisica e tecnologia di Kharkiv, sede di un reattore nucleare sperimentale, è stato colpito in un raid russo. L’Ispettorato statale per la regolamentazione nucleare dell’Ucraina – riporta il Kyiv Independent – ha annunciato che la struttura è stata colpita, danneggiando l’esterno e forse numerosi laboratori in tutto l’edificio.\n', '2.25 – Ispezioni nei siti nucleari ucraini\n', 'Il direttore generale dell’agenzia internazionale per l’energia atomica Rafael Grossi ha reso noto che l’organismo ha programmato ispezioni fisiche nei siti nucleari ucraini. Lo fa sapere la Bbc, aggiungendo che l’Ucraina ha comunicato all’Aiea di aver perso le comunicazioni con la centrale di Chernobyl. Grossi ha aggiunto che l’Aiea non è ancora stata in grado di confermare i rapporti secondo cui le linee elettriche della centrale di Chernobyl sarebbero state riparate, il giorno dopo la perdita degli alimentatori esterni.\n', '2.00 – Il convoglio russo disperso\n', 'Il convoglio russo lungo 60 chilometri che si muoveva verso Kiev si è disperso e ridistribuito in aree circostanti. È quanto emerge dalle foto satellitari mostrate da Cnn.\n', '1.10 – Il Consiglio Onu e la Russia\n', 'Il Consiglio di Sicurezza\n', 'dell’Onu si riunirà nelle prossime ore su richiesta della Russia. Lo\n', 'affermano fonti diplomatiche, secondo le quali al centro\n', 'dell’incontro c’è la teoria di Mosca secondo la quale gli Stati\n', 'Uniti stanno effettuando attività biologiche in Ucraina.\n', '00.15 – 20 mila lasciano Sumy\n', 'Sono circa 20mila le persone che sono riuscite a lasciare la regione di Sumy, Ucraina nordorientale, grazie ai corridoi umanitari. Lo riferisce la Cnn citando le autorità ucraine. «Bus da Sumy e Trostianets stanno arrivando a Lubny, da dove le persone evacuate utilizzeranno i treni per raggiungere le zone occidentali del Paese», ha detto Dmytro Lunin, capo dell’amministrazione della regione di Poltava.\n', ' ']"
423,news-923793,"Russia, lo strappo a metà dei Pink Floyd: via da tutte le piattaforme gli album pubblicati dopo il 1987",https://www.open.online/2022/03/11/ucraina-russia-pink-floyd-ritiro-musica,2022-03-11 22:26:00,"['Russia, lo strappo a metà dei Pink Floyd: via da tutte le piattaforme gli album pubblicati dopo il 1987\n', '\n', 'Negli ultimi 35 anni la band ha inciso solo tre dischi. Gli altri 12 resteranno disponibili. E su Twitter qualcuno punta il dito contro Roger Waters\n', 'Il 26 gennaio Neil Young aveva minacciato di ritirare la sua musica da Spotify se Joe Rogan avesse continuato a pubblicare il suo podcast, trasmissione da milioni di spettatori con marcate tendenze No vax. Dopo di lui la stessa minaccia era arrivata anche da Joni Mitchell. Ora anche i Pink Floyd hanno deciso di seguire questa strada, stavolta in segno di protesta contro la guerra in Ucraina. La band ha annunciato che toglierà la sua musica da tutte le piattaforme in Russia e in Bielorussia. Nello specifico verranno eliminati i lavori dal 1987 e la collezione completa dei brani di David Gilmour. Scelta significativa, anche se dal 1987 a oggi la band ha prodotto solo 3 dei suoi 15 album: A Momentary Lapse of Reason (1987), The Division Bell (1994) e The Endless River (2014). Molti fan si sono chiesti perché la band abbia scelto proprio questa data. Una risposta possibile arriva dai commenti su Twitter sotto la presa di posizione dei Pink Floyd: l’unico componente della band che è stato attivo dall’inizio della storia del gruppo fino alla pubblicazione di A Momentary Lapse of Reason è Roger Waters. Un utente scrive: «C’è una storia su Roger Waters nascosto dietro questa scelta e vorrei scoprirla».']"
424,news-923417,"Ucraina, rapito il sindaco di Melitopol: «Si rifiutava di collaborare con i russi». É accusato di terrorismo – Il video",https://www.open.online/2022/03/11/ucraina-melitopol-sindaco-rapito,2022-03-11 21:55:00,"['Ucraina, rapito il sindaco di Melitopol: «Si rifiutava di collaborare con i russi». É accusato di terrorismo – Il video\n', '\n', 'Il consigliere del ministero degli Affari interni ucraino: «L’hanno prelevato nel centro di crisi della città»\n', 'Il sindaco di Melitopol, città situata nel sud dell’Ucraina, è stato rapito. A riferirlo è il consigliere del ministero degli Affari interni, Anton Gerashchenko. Secondo quanto denunciato dalle autorità ucraine, Ivan Fedorov è stato portato via nel pomeriggio di oggi, 11 marzo, da un gruppo di 10 russi. «Durante il rapimento, gli hanno messo un sacchetto di plastica sulla testa. Lo hanno prelevato nel centro di crisi della città, dove si stava occupando di sostenere i cittadini», ha detto Gerashchenko su Telegram. Melitopol è attualmente sotto il controllo dei militari russi. Stando a quanto riferito dall’agenzia ucraina Unian, Fedorov si era rifiutato di collaborare con le forze di occupazione, mantenendo la bandiera ucraina sul municipio della città. Il 7 marzo scorso, Fedorov aveva annunciato via Facebook che le forze armate russe avevano preso il controllo della torre della tv di Melitopol. Ora a confermare i fatti è la Cnn che ha verificato l’autenticità di un video diffuso in rete in cui si vede il sindaco di Melitopol che viene portato via da uomini armati da un edificio governativo. Fedorov è accusato di terrorismo, nello specifico di assistere e finanziare attività terroristiche e di far parte di una comunità criminale. La detenzione di Ivan Fedorov è il primo caso noto di un funzionario politico ucraino detenuto e indagato da forze russe, o comunque appoggiate dalla Russia, dall’inizio dell’invasione.']"
425,news-923751,"Anonymous, in una settimana mandati 7 milioni di sms a numeri russi sulla guerra in Ucraina",https://www.open.online/2022/03/11/ucraina-anonymous-7-milioni-sms-russia,2022-03-11 21:15:00,"['Anonymous, in una settimana mandati 7 milioni di sms a numeri russi sulla guerra in Ucraina\n', '\n', 'Dopo aver lanciato il portale per trovare numeri a cui inviare informazioni, gli hacker di Anonymous ne hanno aperto uno per mandare mail\n', 'Negli ultimi giorni le azioni di Anonymous nella campagna #OpRussia si sono concentrate sulla bolla di censura che sta chiudendo la Russia. Dal 14 marzo Instagram non sarà più accessibile, le televisioni internazionali, Rai compresa, stanno lasciando Mosca e le leggi approvate in questi giorni prevedono fino a 15 anni di carcere per chi diffonde quelle che il Cremlino ritiene fake news. Il 4 marzo Anonymous ha deciso di aprire una campagna per mandare sms ai russi, attraverso un portale che mette a disposizione numeri appartenenti a operatori telefonici di questo territorio. Il portale si chiama 1920.in e, da quello che abbiamo avuto modo di vedere, spesso in questi giorni è stato in down per i troppi accessi. A una settimana di distanza gli hacker hanno rivelato i numeri di questa campagna: fino a questo momento sono stati mandati oltre 7 milioni di sms ad altrettanti numeri di operatori che lavorano in Russia. \n', 'Ad occuparsi di tutta questa azione è il gruppo Anonymous che si coordina con l’account Twitter @squad3o3. Oltre agli sms questi hacker hanno creato anche portali per mandare mail a indirizzi russi, mail.1920.in, e messaggi WhatsApp, wa.1920.in. Per contrastare la censura, gli hacker di Anonymous hanno lavorato su altri fronti. Sono entrati in una rete di 400 webcam russe per scrivere su tutte le immagini messaggi contro Vladimir Putin, hanno hackerato due volte le reti televisive del Paese per trasmettere immagini sulla guerra e hanno riempito le recensioni Google Maps e TripAdvisor dei ristoranti russi con commenti sulla guerra in Ucraina. TripAdvisor è arrivata anche a togliere tutte le recensioni più recenti a Mosca per evitare di incappare a sua volta nella censura russa. \n', 'L’attacco a Roskomnadzor: 820 gb di dati rubati\n', 'Nella notte tra il 10 e l’11 marzo gli hacker hanno attaccato anche Roskomnadzor, l’autorità che regola i media in Russia. Dalle prime informazioni rilasciate, Anonymous sarebbe riuscito a rubare in questa azione un totale di 820 gb di dati, promettendo così di rilasciare presto 360 mila documenti al pubblico. Tutte le informazioni sarebbero state prelevate dalla sede di Roskomnadzor nella Repubblica di Bashkortostan, una provincia russa da 4 milioni di abitanti che si trova all’inizio della parte asiatica del Paese, vicino al Kazakistan.']"
426,news-923749,«Hanno fornito informazioni sbagliate»: Putin fa arrestare due capi dei servizi segreti russi,https://www.open.online/2022/03/11/ucraina-russia-capi-servizi-segreti-arresti-domiciliari,2022-03-11 20:46:00,"['«Hanno fornito informazioni sbagliate»: Putin fa arrestare due capi dei servizi segreti russi\n', '\n', 'Sergey Beseda e il suo vice si trovano agli arresti domiciliari. Secondo il presidente russo, gli errori dell’Fsb sono alla base del rallentamento dell’offensiva in Ucraina\n', 'Il capo del servizio di spionaggio estero dell’Fsb, Sergey Beseda, e il suo vice, Anatoly Bolyukh, si trovano agli arresti domiciliari in Russia. A riferirlo è il sito indipendente meduza.io. Stando alla ricostruzione della testata, che cita l’esperto di affari militari Andrei Soldatov, i due avrebbero deliberatamente fornito notizie errate sulla situazione in Ucraina e rubato denaro destinato ad arruolare agenti e organizzare operazioni sovversive. Gli agenti ora ai domiciliari vengono descritti come fedelissimi del presidente russo Vladimir Putin, che giudica gli errori dell’Fsb – organo da lui guidato in veste di direttore prima della salita al Cremlino – come una delle cause principali del fallimento dei piani di una guerra lampo in Ucraina. Dopo due settimane di guerra – è la tesi dell’analista citato da meduza.io – Putin si è reso conto di essere stato fuorviato: l’intelligence, temendo di far arrabbiare il presidente russo, gli avrebbe fornito le informazioni che lui stesso voleva ricevere.']"
427,news-923685,"Ucraina, l’intervento di Zelensky al parlamento polacco: «Lottiamo anche per la vostra libertà» – Il video",https://www.open.online/2022/03/11/ucraina-zelensky-parlamento-polonia-video,2022-03-11 19:34:00,"['Ucraina, l’intervento di Zelensky al parlamento polacco: «Lottiamo anche per la vostra libertà» – Il video\n', '\n', 'Il presidente ucraino in videoconferenza: «Non siamo rimasti soli di fronte al nemico: le sorelle e i fratelli polacchi sono con noi»\n', 'Torna a parlare il presidente ucraino Volodymyr Zelensky. Stavolta lo fa in videoconferenza con i deputati e i senatori polacchi che oggi pomeriggio, 11 marzo, si sono riuniti per una sessione speciale dedicata proprio alla guerra in Ucraina. «Non siamo rimasti soli di fronte al nemico: le sorelle e i fratelli polacchi sono con noi», ha detto. La lotta contro i russi è «per la nostra e vostra libertà: è la storia comune di due grandi popoli». Zelensky ha ringraziato i polacchi per tutti gli aiuti offerti in queste settimane ai profughi in fuga dall’occupazione delle truppe russe. Poi, rivolgendosi direttamente al presidente polacco e a sua moglie, ha aggiunto: «Amici Andrzej e Agata, ci siamo già uniti e sono convinto che, seguendo le parole di Giovanni Paolo II, insieme lotteremo e creeremo la nostra libertà». «Abbiamo visto ieri come hanno parlato i paesi della Unione europea, abbiamo visto chi è il vero leader, chi lotta per l’Europa unificata e coerente nonché per la comune sicurezza e chi ha invece cercato di fermarci, ha cercato di fermare voi», ha concluso.\n', 'Video e foto da TELEGRAM']"
428,news-922841,Come la Russia sfrutta le bufale sull’invasione in Ucraina,https://www.open.online/2022/03/11/ucraina-russia-bufale-social,2022-03-11 19:08:00,"['Come la Russia sfrutta le bufale sull’invasione in Ucraina\n', '\n', 'Le bufale sul conflitto in Ucraina esplodono sul web. E molte sono condivise dai profili ufficiali di Mosca\n', 'Il 10 marzo 2022, alle 8.32 ore italiane, il canale Telegram ufficiale del Ministero degli Esteri russo pubblica un video con in allegato un testo per parlare delle «fake news degli altri». Nel messaggio che accompagna il video si legge: «L’ospedale pediatrico (di Mariupol, ndr) è stato chiuso dopo l’inizio dell’operazione speciale russa in Ucraina. I nazionalisti di Azov hanno detto ai medici di uscire».\n', 'La tesi avanzata dagli utenti russi e filo-russi, infatti, è che le vittime del bombardamento che ha colpito il nosocomio il 9 marzo siano finte, dal momento che – a detta loro – la struttura era stata sgomberata dai civili e occupata dalle milizie ucraine. Le parole vengono accompagnate da un video, reperibile anche su YouTube, che mostra alcune immagini che dovrebbero supportare l’ipotesi. Per capire qual è la verità intorno alla distruzione dell’ospedale nella città ucraina, analizziamo le “prove” contenute nella clip.\n', 'Innanzitutto, riconosciamo subito alcune immagini che avevamo già verificato in un nostro fact-checking, in cui si vedono alcuni soldati ucraini ridere e scherzare all’interno di una struttura che viene associata all’ospedale di Mariupol. Risalendo al primo profilo che ha condiviso la clip, leggiamo che i militari si trovavano in realtà ad Odessa: il luogo è infatti precisato negli hashtag che la accompagnano, mentre non c’è alcun riferimento\xa0a Mariupol o all’ospedale pediatrico. \n', 'Il video continua, riproponendo un’altra informazione che avevamo già smentito: quella secondo cui ci sarebbero dei militari ucraini sul tetto dell’ospedale di Mariupol, a dimostrazione della loro occupazione della struttura. In realtà il video non ha nulla a che fare con l’ospedale pediatrico, sono due edifici diversi e situati in luoghi lontani tra di loro nella città. \n', 'La propaganda russa, dopo il bombardamento del 9 marzo a Mariupol, ha fatto leva sulla presunta evacuazione di civili dal posto per dimostrare che i raid avevano preso di mira un obiettivo militare. Le fonti che vengono citate sono sempre due: una dichiarazione dei diplomatici russi del 7 marzo, che analizzeremo tra poco, e il sito Lenta.ru, che avrebbe intervistato il figlio di una donna che lavorava per l’ospedale di Mariupol confermandogli che l’edificio era stato evacuato. Entrambe affermazioni difficili da dimostrare. Eppure le notizie riescono ad avere grande diffusione sui social, ampiamente usati dagli organi di informazione filo-russa.\n', 'Su Telegram il canale di Vladimir Solovyov, giornalista considerato uno dei maggiori propagandisti del Cremlino, può contare su oltre mezzo milione di iscritti. Lo stesso canale Telegram del Ministero degli Esteri russo, che abbiamo citato in apertura, ha 9.800 iscritti. Anche su Twitter, gli organi di informazione di Mosca si dimostrano molto attivi. Il 10 marzo, per esempio, il profilo dell’ambasciata russa nel Regno Unito ha condiviso il seguente post:\n', ' FM #Lavrov on the #Mariupol attack: The maternity house was long non-operational. Instead, it was used by [bandiera dell’Ucraina] armed forces and radicals, namely the neo-Nazi Azov Battalion. Moreover, #Russia warned #UN Security Council about this 3 days ago.\n', 'Il post è stato successivamente rimosso dal social, per aver violato le regole di Twitter.\n', 'Anche l’ambasciata russa di Israele ha condiviso la stessa notizia, scrivendo:\n', 'The truth is that the maternity hospital has not worked since the beginning of Russia’s special operation in Ukraine. The doctors were dispersed by militants of the Azov nationalist battalion. #StopFakeNews \n', 'Il tweet, attualmente, non è più reperibile sul social: è stato eliminato dai suoi creatori. Anche l’ambasciata russa in Italia ha tuttavia riproposto lo stesso copione, denunciando una presunta “campagna di menzogne” ai danni del Paese:\n', 'La verità su quanto accaduto sarebbe stata, a loro dire, raccontata dal deputato\xa0e rappresentante permanente della Russia presso le Nazioni Unite Dmitry Polyanskiy. In un tweet molto condiviso, il politico ha citato un articolo del 7 marzo, pubblicato sul sito ufficiale dell’organismo di rappresentanza russo, in cui si legge che il personale dell’ospedale di Mariupol era stato costretto a uscire dalla struttura dalle forze armate ucraine. La fonte? Testimonianze a loro rilasciate da “gente del luogo” (“locals” in lingua originale).\n', 'Per quanto ne sappiamo fino ad ora, gli organismi di rappresentanza di Mosca non creano queste bufale, ma le condividono. E mentre l’Unione Europea bandisce Sputnik e Russia Today (RT), media accusati di “alterare sistematicamente” la realtà, le autorità russe ricorrono a nuovi canali per diffondere l’informazione pro-Cremlino. Una delle fonti di cui solitamente si avvalgono è il sito War on fakes, creato il 24 febbraio 2022 (nello stesso giorno dell’inizio dell’invasione in Ucraina). Ufficialmente istituito per «contrastare le fake-news», nei fatti è strumento per diffondere la propaganda che mischia bufale governative e debunking accurati. Questa tecnica è un classico della disinformazione, che accosta elementi veri e falsi per aumentare la credibilità delle bufale. ']"
429,news-923631,L’Onu accusa: «Report credibili sulle bombe a grappolo russe». Mosca al contrattacco: «Kiev ha armi chimiche: abbiamo le prove»,https://www.open.online/2022/03/11/ucraina-vs-russia-onu-bombe-grappolo,2022-03-11 18:36:00,"['L’Onu accusa: «Report credibili sulle bombe a grappolo russe». Mosca al contrattacco: «Kiev ha armi chimiche: abbiamo le prove»\n', '\n', 'L’ambasciatore russo, pur non fornendo alcuna prova a sostegno delle proprie affermazioni, ha detto che nei laboratori ucraini vengono condotti «esperimenti biologici molto pericolosi» in coordinamento con gli Usa\n', 'L’Onu ha definito credibili i report sull’utilizzo da parte della Russia di bombe a grappolo nella guerra in Ucraina. Secondo quanto riferito dal Guardian, l’Ufficio dell’Alto Commissario per i diritti umani ha ricevuto rapporti su attacchi indiscriminati con bombe a grappolo, vietati dal diritto umanitario internazionale. A stretto giro, parlando alla riunione del Consiglio di sicurezza, l’ambasciatore russo all’Onu ha detto che le forze di Mosca hanno trovato prove della presenza di armi chimiche in Ucraina, accuse già respinte in passato da Volodymyr Zelensky. L’ambasciatore russo Vasily Nebenzya ha parlato di una rete di «almeno 30» laboratori in cui verrebbero svolte ricerche su diverse «malattie letali». L’inviato di Mosca, pur non fornendo alcuna prova a sostegno delle proprie affermazioni, ha detto che nei laboratori vengono condotti «esperimenti biologici molto pericolosi» in coordinamento con gli Stati Uniti. ']"
430,news-912491,Sulle vittime dell’attacco alla torre della Tv di Kiev la Russia accusa l’Ucraina: la teoria del complotto sui corpi,https://www.open.online/2022/03/11/guerra-ucraina-teoria-complotto-russia-corpi-vittime-torre-tv-kiev,2022-03-11 18:13:00,"['Sulle vittime dell’attacco alla torre della Tv di Kiev la Russia accusa l’Ucraina: la teoria del complotto sui corpi\n', '\n', 'La tesi del Cremlino è quella di aver avvertito le autorità di Kiev. E sul web viaggia la disinformazione\n', 'Il Governo e i media russi stanno promuovendo dei canali di propaganda sull’invasione in Ucraina spacciandoli per servizi «anti Fake News». Uno di questi è un sito internet promosso dal viceministro della Federazione russa, che al momento tratta argomenti di interesse nazionale paralleli al conflitto, mentre i canali Telegram la fanno da padrona. Come quello creato il 24 febbraio mattina e chiamato «Guerra ai falsi», che accusa i canali ucraini di aver diffuso una bufala sul recente bombardamento delle strutture della TV di Kiev. Il canale Telegram ha anche un sito, creato sempre il 24 febbraio 2022 mattina e poche ore dopo l’inizio dell’invasione russa dell’Ucraina. \n', 'Per chi ha fretta:\n', 'Gli ucraini accusano i russi di aver ucciso delle persone presenti sul posto, ma il fantomatico servizio di “fact-checking” russo sostiene che non sia vero. In che modo? Addossando le colpe dei decessi alle autorità di Kiev e agli stessi cittadini ucraini, i quali sarebbero stati avvisati del bombardamento dalle autorità russe. Fine del presunto “fact-checking”? No! Non finisce qui!\n', 'Il “servizio” fornito dal canale Telegram continua, sostenendo che potrebbero non esserci vittime nel bombardamento. La prova? Il fatto che a 200 metri dal luogo colpito sia presente un obitorio dal quale: «potrebbero aver preso i corpi» per realizzare i video poi diffusi per accusare la Russia. Il canale ha diffuso un’immagine per “dimostrare” la teoria, mostrando le foto dei corpi e il luogo dove è situato l’obitorio.\n', 'Ma non è farina del sacco del canale Telegram. Questo si affida a un altro canale chiamato Rybar (Рыбарь) e a un post pubblicato il primo marzo, nel quale ritengono che i corpi appartengano a persone decedute diverse ore prima e che siano stati prelevati dall’obitorio. La prova? Secondo loro, avevano pochi vestiti addosso e con troppe poche ustioni per ritenerle vittime del bombardamento.\n', 'Il luogo del ritrovamento dei corpi\n', 'Il primo marzo 2022, l’esercito russo ha colpito una struttura vicina alla torre della TV di Kiev. Sul posto sono stati denunciati diversi decessi, filmati da un testimone oculare presente sul posto.\n', 'La mappa fornita dal canale Telegram è parziale e non indica dove sono stati ritrovati i corpi. Attraverso il video, è possibile indicare il luogo esatto delle riprese (sotto in verde), situato tra la torre e la sede della televisione di Kiev (in azzurro).\n', 'L’edificio filmato intorno al minuto 0:33 è identico a quello visibile da Google Street View qui. Poco dopo si vede l’immagine di un’insegna di una pompa di benzina, che si trova proprio a fianco.\n', 'Il video mostra un’area intera andata a fuoco, così come un albero non del tutto “spento”.\n', 'Il luogo del ritrovamento dei corpi è a breve distanza dalla torre, come possiamo vedere dal filmato.\n', 'Un altro filmato, condiviso proprio dai canali filorussi, mostra un altro edificio colpito dai detriti che risulta essere molto distante.\n', 'L’area ripresa nel video risulta essere quella della televisione di Kiev.\n', 'Conclusioni']"
431,news-923393,"Ridurre i consumi per chiedere la pace, ecco chi stasera in tutta Italia spegne la luce per l’Ucraina",https://www.open.online/2022/03/11/roma-ucraina-m-illumino-di-meno,2022-03-11 18:04:00,"['Ridurre i consumi per chiedere la pace, ecco chi stasera in tutta Italia spegne la luce per l’Ucraina\n', '\n', 'La campagna M’illumino di meno stasera spegne le luci anche di Camera e Senato, ma nel paese fioriscono iniziative analoghe. E anche Timmermans ha invitato a tirare la cinghia (energetica)\n', 'Camera e Senato parteciperanno all’iniziativa “M’illumino di meno“. Entrambi i rami del parlamento ridurranno l’uso dei riscaldamenti spegnendoli nelle ore più calde della giornata e un’ora prima la sera per risparmiare energia. Inoltre, stasera,11 marzo, la facciata di Palazzo Madama rimarrà spenta dalle 18.30 alle 21, così come quelle che si affacciano su Piazza Montecitorio e Piazza del Parlamento. “M’illumino di meno” si tiene ogni anno dal 2005, promossa dalla trasmissione Caterpillar di Rai Radio 2, per ridurre i consumi energetici. Quest’anno, però, l’iniziativa si collega alle altre campagne che sperano di influire almeno un po’ sulla guerra riducendo i consumi di gas ed energia elettrica, visto che l’Italia importa dalla Russia il 40% del suo fabbisogno energetico. Già questa settimana il vicepresidente della Commissione europea Frans Timmermans, riprendendo un invito dell’Agenzia Internazionale per l’Energia, aveva sollecitato i cittadini europei ad abbassare di un grado la temperatura dei termostati per agevolare l’abbandono del gas russo. E sul web sono nate altre iniziative che danno consigli e indicazioni su come ridurre i consumi, in particolare di gas, per incidere almeno in parte sui guadagni con cui il presidente Putin sta finanziando la guerra in Ucraina. In base all’efficienza energetica degli edifici, l’abbassamento della temperatura anche di un solo grado può produrre un risparmio del 10%. \n', 'Un post condiviso da Cold Peace (@coldpeace_ua)\n', '\n', 'Un post condiviso da Tita Giliberto (@yourguideinsicily)']"
432,news-923389,"Il conduttore russo Ivan Urgant ha lasciato la Russia con tutta la famiglia, l’ipotesi della fuga in Israele. Lui frena: «Sono in vacanza»",https://www.open.online/2022/03/11/guerra-ucraina-ivan-urgant-fuga-russia-israele,2022-03-11 17:02:00,"['Il conduttore russo Ivan Urgant ha lasciato la Russia con tutta la famiglia, l’ipotesi della fuga in Israele. Lui frena: «Sono in vacanza»\n', '\n', 'Lo show di Urgant non è andato più in onda da giorno dell’invasione russa in Ucraina. Lo stesso in cui il conduttore aveva preso posizione contro la guerra\n', 'Il conduttore Ivan Urgant ha lasciato la Russia. A darne notizia è il canale Telegram Baza secondo cui Urgant pochi giorni fa avrebbe lasciato il Paese guidato da Vladimir Putin «con tutta la sua famiglia, due figli e la moglie. Presumibilmente adesso si trova in Israele». Non si tratta di un conduttore qualsiasi: Urgant, infatti, era alla guida del programma Evening Urgant e proprio allo scoppiare della guerra si era schierato apertamente contro la decisione di Putin di invadere l’Ucraina («Paura e dolore, nessuna guerra», aveva scritto). Da quel momento il suo programma è sparito dalla tv. Ora, dopo settimane di silenzio, Urgant ricompare sui social per dire di essere in vacanza, di non essere stato cacciato (né dunque di essere scappato via dal suo Paese): «Niente panico. Mi hanno lasciato andare in vacanza e tornerò presto», ha detto il conduttore, conosciuto in Italia per lo show satirico «Ciao». Il suo show – tra i più seguiti su Pervyj Kanal, il primo canale russo – è stato sospeso per «importanti eventi socio-politici». Al suo posto programmi di cucina, «The Voice junior» e documentari di ogni tipo.\n', 'Un post condiviso da Иван Ургант (@urgantcom)\n', 'Foto in copertina da INSTAGRAM']"
433,news-923253,«Le sanzioni dell’Occidente non danneggiano l’economia»: il nuovo capitolo della propaganda russa,https://www.open.online/2022/03/11/guerra-ucraina-russia-sanzioni-propaganda,2022-03-11 15:58:00,"['«Le sanzioni dell’Occidente non danneggiano l’economia»: il nuovo capitolo della propaganda russa\n', '\n', 'Il leader del Cremlino ha ribadito che le sanzioni aiuteranno Russia e Bielorussia ad «acquisire più competenze, più opportunità per sentirci indipendenti, autosufficienti, e alla fine ne trarremo profitto come già successo negli anni precedenti». Ma è davvero così?\n', 'Le sanzioni dell’occidente sono un’opportunità per la Russia di rinforzare la propria sovranità tecnologica ed economica, ha detto oggi Vladimir Putin da Mosca, dove ha incontrato il presidente bielorusso Alexandr Lukashenko. Il leader del Cremlino ha ribadito che le sanzioni aiuteranno Russia e Bielorussia ad «acquisire più competenze, più opportunità per sentirci indipendenti, autosufficienti, e alla fine ne trarremo profitto come già successo negli anni precedenti». Lukashenko ha fatto eco a Putin mettendo in chiaro che i due paesi hanno «tutto ciò che serve per rimettere in piedi l’economia». Il presidente bielorusso ha anche aggiunto che si ritiene contento dell’inizio della guerra, che a suo dire ha fermato l’Ucraina dall’utilizzare armi biologiche e dal mettere a repentaglio le centrali nucleari del paese. \n', 'Le conseguenze delle misure\n', 'Le dichiarazioni dei due leader sono in netto contrasto con la realtà dei fatti. Da quando Russia e Bielorussia sono state isolate finanziariamente l’economia dei due paesi ne ha risentito pesantemente. Nello specifico, il rublo russo ha perso buona parte del suo valore: se il 23 febbraio bastavano 81 rubli per comprare un dollaro, oggi ne servono 117. Sorte simile è toccata al rublo bielorusso, il cui cambio con la valuta statunitense è passato da 2,6 a 3,3 rubli per dollaro. La Russia non può accedere alle sue riserve di stato per rifinanziare il debito, è stata estromessa dal circuito SWIFT, la borsa di Mosca è stata chiusa, e molti economisti sostengono che il paese sia prossimo alla bancarotta. La situazione è simile per la Bielorussia, oggetto non solo delle stesse sanzioni della Russia ma anche di quelle imposte al paese due anni fa in seguito alla violenta repressione delle proteste per la rielezione del presidente Lukashenko. Le sanzioni del 2020 hanno colpito un paese già tra i più poveri d’Europa; dove il pil pro capite è di appena 6 mila euro l’anno. \n', 'Le contromisure del Cremlino\n', 'La Russia sta comunque lavorando a contromisure per limitare i danni delle sanzioni. Il primo ministro del Cremlino Mikhail Mishustin ha ricordato che le compagnie occidentali hanno il diritto di non divulgare con chi fanno affari, lasciando sottintendere che un eventuale rapporto con la Russia potrebbe rimanere nascosto. Il Cremlino nel frattempo ha fatto sapere che ha gli strumenti legali per sequestrare e nazionalizzare i capitali delle compagnie straniere che lasceranno la Russia a causa delle difficoltà nell’eseguire transazioni nel paese.']"
434,news-923237,Kharkiv devastata dai bombardamenti russi: la città sfigurata dopo una notte di attacchi – Il video,https://www.open.online/2022/03/11/guerra-ucraina-kharkiv-bombardamenti-11-marzo-video,2022-03-11 14:26:00,"['Kharkiv devastata dai bombardamenti russi: la città sfigurata dopo una notte di attacchi – Il video\n', '\n', 'Sono almeno 48 le scuole distrutte in città, secondo il sindaco Ihor Terekhov. In un solo giorno l’esercito russo ha attaccato le zone residenziali per almeno 89 volte\n', 'Sono immagini spettrali quelle che arrivano da Kharviv, nella zona orientale dell’Ucraina. Un video diffuso su Facebook mostra come si presenta la città dopo un’intera notte di bombardamenti, andati avanti fino alle prime ore della mattina. Per le strade sono decine le auto abbandonate, per buona parte distrutte dai bombardamenti, così come gli edifici ormai deserti. Oggi 11 marzo il governatore di Kharkiv, Oleg Sinegubov, su Telegram ha denunciato la devastazione che si è abbattuta su un centro per disabili dopo un raid russo. Nell’edificio in quel momento c’erano 330 persone, ha spiegato il governatore, di cui 10 su sedia a rotelle e 50 con mobilità ridotta. Solo 63 sono stati evacuati, mentre, secondo l’agenzia Interfax ucraina, tutti gli altri sono riusciti a mettersi in salvo nei rifugi. ']"
435,news-923193,"Ucraina sotto bombardamento, Zelensky si mostra all’aperto in pieno giorno: «Siamo sulla strada per la vittoria» – Il video",https://www.open.online/2022/03/11/guerra-ucraina-zelensky-sfida-bombardamenti-11-marzo-video,2022-03-11 13:27:00,"['Ucraina sotto bombardamento, Zelensky si mostra all’aperto in pieno giorno: «Siamo sulla strada per la vittoria» – Il video\n', '\n', '«Abbiamo già raggiunto una svolta strategica» dice Volodymyr Zelensky nel video pubblicato oggi 11 marzo sul suo canale Telegram. «Siamo già sulla strada per la vittoria» dice il presidente ucraino, che per la prima volta ha voluto registrare il suo ormai periodico aggiornamento via Telegram all’aperto. Zelensky appare infatti per strada, indossando sempre abbigliamento militare. Così il presidente ucraino si mostra ai suoi connazionali a cielo aperto, proprio mentre diverse città ucraine sono sotto attacco dei bombardamenti russi. «È impossibile dire quanti giorni serviranno per liberare la terra ucraina – aggiunge Zelensky – Ma posso dire che lo faremo». Nel video accusa anche la Russia di aver assoldato dei mercenari siriani per combattere in Ucraina, dopo la diffusione della notizia che Mosca ha arruolato 16mila volontari dal Medio Oriente. All’Ue e ai Paesi occidentali, Zelensky ha poi chiesto: «azioni più forti» contro la Russia.']"
436,news-923057,Perché è inutile cercare le pillole di iodio in farmacia: i rischi per la tiroide,https://www.open.online/2022/03/11/guerra-ucraina-nucleare-iodio-farmacia-tiroide,2022-03-11 12:31:00,"['Perché è inutile cercare le pillole di iodio in farmacia: i rischi per la tiroide\n', '\n', 'L’assunzione di ioduro di potassio senza prescrizione medica espone a rischi concreti la tiroide\n', 'La conferenza delle Regioni del 10 marzo ha approvato un\xa0piano nazionale\xa0per la gestione delle emergenze radiologiche e nucleari, che «ha portato a un testo condiviso – ha affermato il presidente della Conferenza delle Regioni,\xa0Massimiliano Fedriga -. Rispetto alla iodoprofilassi chiediamo al Governo di facilitare la distribuzione dello iodio stabile, anche con riferimento alla sua classificazione farmacologica, e di emanare un documento attuativo integrativo che specifichi tempistiche, modalità, attività di comunicazione, soggetti coinvolti, ruoli e responsabilità».\xa0Quel che forse alcune persone non hanno capito è che si tratta di piani da attuare quando e se ci sarà un’emergenza. Non ha molto senso fare incetta di iodio nelle farmacie oggi, col rischio di restare senza nel caso il pericolo sussistesse davvero. Senza contare che l’assunzione senza alcun beneficio espone solo al rischio di eventi avversi, minacciando anziché proteggere la nostra povera tiroide. I media l’hanno battezzata «corsa allo iodio», in Italia è per la verità un fenomeno blando, mentre risulta più marcato in altri Paesi, come Belgio, Francia e Svizzera. Questa impennata nella richiesta di iodio in farmacia è dovuta all’invasione russa dell’Ucraina, dove l’occupazione di diverse centrali nucleari da parte dell’esercito di Vladimir Putin ha ridestato ingiustificati timori di disastri nucleari e contaminazioni radioattive nel resto dell’Europa. Ne avevamo trattato qui.\n', 'La risposta dei farmacisti italiani: «il fai da te è insensato e controproducente»\n', 'Ovviamente buona parte dei farmacisti italiani ha già dato un importante contributo. Stando a quanto riporta Federfarma, sono loro i primi a dissuadere i clienti, spiegando che il fai da te è insensato e controproducente. Mentre è più facile l’acquisto di integratori contenenti iodio nelle parafarmacie, nei market e nelle erboristerie. Per non parlare della possibilità di acquistarli online. Tutte modalità che riducono la possibilità di dare al cittadino un’informazione corretta in merito all’ansunzione di iodio. «Negli ultimi due anni, le fake news hanno messo a repentaglio la salute degli italiani. Per questo – continua il presidente della Federazione degli Ordini dei farmacisti italiani Andrea Mandelli -, di fronte alla corsa ad acquistare compresse di iodio in farmacia, siamo subito intervenuti per spiegare che questa frenesia non ha alcun senso. Non facciamo prevalere comportamenti irrazionali. In questo momento non c’è alcuna emergenza riguardante le radiazioni e l’assunzione delle compresse di iodio come forma di prevenzione rispetto a una eventuale, futura esposizione alle radiazioni non ha fondamento scientifico. Di più, l’assunzione di iodio in maniera scriteriata può comportare danni gravi alla salute, in particolare alla tiroide».\n', '«Da parte delle Autorità competenti – continua Mandelli -, non vi è alcuna indicazione all’approvvigionamento di iodio per un’eventuale minaccia nucleare. Pertanto, la richiesta di medicinali a base di questa sostanza è del tutto ingiustificata. L’uso indiscriminato e inconsapevole di questi prodotti è da sconsigliare, sia a scopo preventivo, per il quale non vi sono evidenze di efficacia, sia per finalità terapeutiche. L’assunzione di farmaci a base di iodio, come per tutti i medicinali, deve avvenire esclusivamente su indicazione e sotto la supervisione del personale sanitario, e in base agli indirizzi delle autorità sanitarie competenti».\n', 'Il segretario nazionale di Federfarma e presidente del Pgeu Roberto Tobia ha spiegato all’Ansa perché le richieste di iodio in tutt’Italia, soprattutto al Nord, possono portare a «danni alla tiroide». «Sono state registrate richieste di ioduro di potassio nelle farmacie di tutt’Italia – continua Tobia -, soprattutto al Nord e nelle grandi città. Ma in Italia non c’è alcuno motivo per assumere pastiglie di iodio per contrastare l’inalazione di iodio radioattivo presente nell’aria poiché non ci sono centrali nucleari, né allarmi di fughe radioattive provenienti dall’Ucraina. Non solo, assumere iodio senza reale necessità potrebbe avere effetti controproducenti e produrre scompensi alla tiroide».\xa0\n', '«In Italia non esiste alcuna indicazione terapeutica per l’uso dello ioduro di potassio – continua Tobia -, tanto che le pasticche di iodio sono preparazioni galeniche che i farmacisti fanno su richiesta, oppure esistono degli integratori che contengono anche iodio. Situazione diversa fuori dall’Italia: nel 1986 lo iodio fu consigliato alla popolazione di Chernobyl dopo l’incidente alla centrale nucleare. In Europa attualmente, nei Paesi dove ci sono delle centrali nucleari come Belgio e Olanda, i cittadini hanno a disposizione un sistema di alert collegato ai telefoni cellulari e quando c’e’ bisogno vengono invitati a ritirare gratuitamente in farmacia compresse di iodio e ad assumerle. Questo pero’ non e’ il nostro caso: in Italia non ci sono centrali nucleari, ne’ eventi catastrofici in corso».\n', 'Cosa succede se assumiamo iodio in assenza di pericolo radioattivo\n', 'In caso di pericolo radioattivo si assume iodio per proteggere la tiroide, che assorbe lo iodio per produrre i suoi ormoni, solo che non è in grado di distinguere quello radioattivo. Per questo integriamo la sostanza con pastiglie a base di ioduro di potassio, saturando la tiroide, che così non assorbirà quello “cattivo”. Va da sé, che assumere iodio in maniera inconsiderata e senza alcuna presenza del suo equivalente radioattivo, non gioverà certo alla nostra salute. «Oltre a poter causare problemi gastro-intestinali – continua MedicalFacts -, cutanei o l’infiammazione delle ghiandole che producono la saliva – di solito di lieve entità – può portare allo sviluppo di una\xa0Tiroidite\xa0autoimmune. Questo può succedere soprattutto se si assume un dosaggio più alto del previsto o per un tempo più lungo del necessario oppure in presenza di patologie della tiroide già esistenti. Nei più piccoli, inoltre, l’assunzione di questo medicinale può causare un problema di ipotiroidismo che, se non trattato, può condurre a problemi cognitivi anche gravi. L’assunzione di ioduro di potassio, inoltre,\xa0protegge esclusivamente la tiroide e solo dallo iodio radioattivo: non costituisce una protezione né per gli altri organi del nostro corpo né nei confronti di altri tipi di isotopi radioattivi, che potrebbero essere ugualmente prodotti in caso di disastro nucleare».\n', 'Foto di copertina: EPA/PATRICK SEEGER | Iodine tablets are placed on a desk at a college in Fessenheim, France, 12 June 2018. ']"
437,news-923055,"Ucraina, la donna della foto simbolo del bombardamento dell’ospedale di Mariupol ha dato alla luce una bimba",https://www.open.online/2022/03/11/guerra-ucraina-donna-foto-bombe-ospedale-mariupol-bimba,2022-03-11 11:42:00,"['Ucraina, la donna della foto simbolo del bombardamento dell’ospedale di Mariupol ha dato alla luce una bimba\n', '\n', 'La piccola è nata alle 22 di ieri. «Stanno bene, ma fa molto freddo e i bombardamenti non si fermano»\n', 'È stata una delle donne protagoniste, loro malgrado, delle terribili immagini che documentano il bombardamento da parte dei russi su un ospedale pediatrico e di maternità a Mariupol, in Ucraina. Ora Marianna, il cui pancione coperto da un pigiama e il cui volto insanguinato sono diventati tra i simboli di uno dei momenti più terribili, a oggi, di questa guerra («Un pianto patetico dei media occidentali», dirà il ministro degli Esteri russo Sergej Lavrov) ieri sera alle 22 ha dato alla luce una bambina. «Stanno bene, ma a Mariupol fa molto freddo e i bombardamenti non si fermano», scrive su Twitter la giornalista indipendente Olga Tokariuk nel riportare la notizia, spiegando di aver raggiunto telefonicamente un parente della donna. \n', 'In copertina Twitter | I bombardamenti a Mariupol, Ucraina. ']"
438,news-923007,Google avvertirà gli ucraini degli attacchi aerei russi: «Finora morti più civili che militari»,https://www.open.online/2022/03/11/guerra-ucraina-google-attacchi-aerei-russia,2022-03-11 09:59:00,"['Google avvertirà gli ucraini degli attacchi aerei russi: «Finora morti più civili che militari»\n', '\n', 'Un sistema di avvisi per gli smartphone con Android implementato da Mountain View\n', 'I cittadini ucraini riceveranno direttamente sui loro smartphone Android avvisi di raid aerei. Lo ha fatto sapere Google, precisando che sta collaborando con il governo ucraino per implementare un sistema di allerta per i telefoni Android nel Paese sotto attacco russo da oltre due settimane. «Purtroppo milioni di persone in Ucraina dipendono ora dagli avvisi di attacco aereo per cercare di mettersi in salvo. Su richiesta e con l’aiuto del governo ucraino, abbiamo iniziato a implementare un sistema di avvisi di raid aerei per gli smartphone Android in Ucraina», spiega Kent Walker, presidente di Google per gli affari globali, sul sito della compagnia. «L’iniziativa – aggiunge – è complementare rispetto ai sistemi di allarme antiaereo già esistenti nel Paese e si basa sugli avvisi trasmessi dal governo ucraino». Le forze russe in Ucraina hanno finora ucciso più civili che militari, secondo quanto afferma il ministro della difesa ucraino, Oleksij Reznikov. «Voglio che questo sia noto non solo a Kiev, ma in tutto il mondo», ha detto Reznikov. Secondo i numeri dell’Alto Commissariato dell’Onu per i Diritti umani, il 9 di marzo erano stati uccisi 549 civili ucraini e 957 di loro feriti. ']"
439,news-922939,"Guerra in Ucraina, la paura per le armi termobariche e chimiche: Putin sarà processato per crimini di guerra?",https://www.open.online/2022/03/11/guerra-ucraina-armi-termobariche-putin-processo,2022-03-11 09:47:00,"['Guerra in Ucraina, la paura per le armi termobariche e chimiche: Putin sarà processato per crimini di guerra?\n', '\n', 'Oggi la riunione del Consiglio di Sicurezza delle Nazioni Unite su richiesta della Russia, che afferma che gli Stati Uniti aiutano a produrre armi chimiche in territorio ucraino. Ma il sospetto è che Mosca sia alla ricerca di un pretesto\n', 'Il Consiglio di Sicurezza dell’Onu si riunirà nelle prossime ore su richiesta della Russia: si parlerà della convinzione di Mosca, diffusa in queste ore dai suoi più alti esponenti diplomatici (e rilanciata anche dai cinesi), per cui gli Stati Uniti avrebbero attività biologiche in Ucraina. Una ricostruzione rispedita al mittente dagli americani. «Abbiamo preso atto delle false affermazioni della Russia sui presunti laboratori statunitensi di armi biologiche e sullo sviluppo di armi chimiche in Ucraina. Abbiamo anche visto funzionari cinesi rilanciare queste teorie del complotto», scrive su Twitter la portavoce della Casa Bianca Jen Psaki.\n', 'Un tentativo di giustificare l’attacco?\n', '«L’ossessione maniacale con cui vari funzionari russi fantasticano su armi o rischi biologici o chimici inesistenti in Ucraina è profondamente preoccupante e potrebbe effettivamente indicare che la Russia sta preparando un’altra orribile operazione sotto falsa bandiera», scrive sempre su Twitter il ministro degli Esteri ucraino Dmytro Kuleba. «Sono il presidente di un paese degno, di una nazione degna», dice in un video il presidente ucraino Volodymyr Zelensky, «e padre di due bambini. E nella mia terra non sono state sviluppate armi chimiche o altre armi di distruzione di massa». Alle affermazioni della Russia, che sostiene di avere le prove che dimostrerebbero he nei laboratori ucraini vengono realizzati componenti biologici con il finanziamento del Dipartimento della Difesa degli Stati Uniti, Zelensky risponde: «Mi preoccupa molto: perché se vuoi conoscere i piani della Russia, guarda a cosa la Russia accusa gli altri di pianificare».\n', 'La tesi degli americani (e degli ucraini) è proprio questa: le dichiarazioni definite «assurde» di Mosca «potrebbero rappresentare un tentativo di giustificare l’attacco», dice Psaki, e ora dobbiamo stare attenti al possibile uso di armi chimiche o biologiche in Ucraina, ma anche all’eventualità che Mosca cerchi un pretesto per usare armi non convenzionali. Una ricostruzione (e una paura) confermata ai massimi livelli anche dal primo ministro britannico Boris Johnson: «È una cosa che fanno. Iniziano dicendo che ci sono armi chimiche ammassate dai loro avversari o dagli americani. E così, quando loro stessi le impiegano, hanno questa sorta di maskirovka (inganno militare in russo, ndr) o falsa storia pronta da usare». Gli americani quindi cercano di anticipare – e di scongiurare – l’uso di armi chimiche (cloro, agenti blister, agenti nervini) – o biologiche, come l’antrace o il carbonchio. \n', 'Armi termobariche\n', 'Un allarme che è stato raccolto, ricostruisce il Corriere della Sera, anche dall’intelligence britannica, che ha sottolineato come l’esercito di Vladimir Putin stia usando armi termobariche in Ucraina: «Il ministero della Difesa russo ha confermato l’utilizzo di lanciarazzi TOS-1A, che sparano missili termobarici creando effetti incendiari ed esplosivi». Si tratta di testate usate per esempio in Siria, lanciate dai cingolati TOS-1A, composte da gas infiammabile e particelle metalliche. Non sono illegali, ma lo diventano se vengono utilizzate contro la popolazione civile o contro obiettivi militari mettendo a rischio i civili, o causando «danni o distruzioni eccessive rispetto al vantaggio che ne deriva», e portando «sofferenze non necessarie». \n', 'Putin andrà mai a processo?\n', 'Sono certamente crimini di guerra, secondo le Convenzioni di Ginevra del 1949 e lo Statuto di Roma, approvato presso la sede della Fao nella capitale nel 1998 – e che nel 2002 ha portato all’inaugurazione della Corte Penale Internazionale, dopo la ratifica di 60 Stati firmatari – gli attacchi su ospedali, su scuole, su monumenti storici, quelli deliberati sui civili e quelli che provocano un numero di vittime civili sproporzionato rispetto all’obbiettivo militare. Il mondo in queste ore ha negli occhi la devastazione dell’ospedale pediatrico e di maternità di Mariupol, le donne in attesa portate vie in barella, la morte qui di almeno una bambina. Nella notte, a Dnipro, sarebbe stata attaccata una scuola. Gli episodi aumentano, ma saranno sufficienti per portare il presidente russo sul banco degli imputati? \n', 'E quando, se pensiamo che per esempio l’ex presidente serbo Milosevic, ricercato dal Tribunale penale internazionale per l’ex Jugoslavia creato dall’Onu, è stato arrestato dalla polizia del suo Paese e spedito all’Aia nel 2001, sei anni dopo il massacro di Srebrenica? I tempi, eventualmente, sono assai più lenti della cronaca, anche se la vice presidente Usa Kamala Harris ha rilanciato proprio ieri che «dovrebbe assolutamente esserci un’indagine sui crimini di guerra» attribuiti ai russi in Ucraina. Dove e presso quale Corte? «Tutti saranno chiamati a rispondere dei crimini di guerra commessi, a ogni grado della catena di comando», ha tuonato nel frattempo il governo britannico. Ma gli «atti» criminali, per essere condannati da un tribunale internazionale, ricostruisce ancora il Corriere, devono essere in maniera provata «estesi» e «sistematici». \n', 'L’indagine della Corte Penale Internazionale \n', 'Il 28 febbraio scorso, a quattro giorni dall’invasione russa dell’Ucraina, il procuratore generale della Corte penale internazionale, Karim Khan, ha annunciato l’apertura di un’indagine definendo fondati i sospetti su crimini di guerra e crimini contro l’umanità. Sono una quarantina, Italia inclusa, le nazioni che hanno chiesto alla Cpi di agire. L’Unione Europea sta collaborando alla raccolta di prove tramite l’Unità di cooperazione giudiziaria nota come Eurojust. «Ciò che Putin e Lukashenko stanno facendo in Ucraina è un crimine di guerra», dice la presidente Parlamento Ue, Roberta Metsola. Chiede un processo, «quando sarà il momento». La Cpi non è un tribunale delle Nazioni Unite – e ha numeri di attività assai lontani dalle esigenze della cronaca e dalla velocità della guerra – ed è sostenuta da 124 paesi sui 193 rappresentati all’Onu. \n', 'Il Consiglio di Sicurezza dell’Onu può chiedere alla Corte di attivarsi su casi specifici, ma tre dei cinque membri permanenti, ovvero Cina, Russia e gli stessi Stati Uniti – che tra l’altro hanno diritto di veto – non hanno ratificato lo Statuto di Roma. Nel tempo le Nazioni Unite hanno creato tribunali ad hoc, per esempio per l’ex Jugoslavia e per il Ruanda. Cosa succederà per quanto sta accadendo in Ucraina? Di certo al momento Putin e i suoi non rischiano di essere portati davanti ad alcuna corte internazionale. Un cambio di forze al potere in Russia – prospettiva che al momento appare remotissima – potrebbe peròò cambiare le carte in tavola. Come accadde a Milosevic, che sei anni dopo venne spedito all’Aia dal nuovo premier serbo Zoran Dindic.\n', 'In copertina ANSA/POLIZIA UCRAINA | Una donna piange stringendo il suo neonato mentre si allontana dall’ospedale di Mariupol dopo il bombardamento russo del 9 marzo 2022.']"
440,news-922913,Lamorgese: «Daremo case e aiuti ai profughi ucraini. No ai blocchi stradali per gli aumenti dei prezzi»,https://www.open.online/2022/03/11/lamorgese-profughi-ucraini-governo-draghi,2022-03-11 07:38:00,"['Lamorgese: «Daremo case e aiuti ai profughi ucraini. No ai blocchi stradali per gli aumenti dei prezzi»\n', '\n', 'La ministra dell’Interno: impegnati per tutelare le unità familiari e le persone più fragili\n', 'La ministra dell’Interno Luciana Lamorgese rilascia oggi un’intervista al Corriere della Sera per spiegare cosa succede in Italia con l’accoglienza ai cittadini ucraini che scappano dalla guerra. «Siamo impegnati per tutelare l’unità dei nuclei familiari, le persone più fragili e i tanti minori in arrivo. Stiamo garantendo ai profughi una rete di protezione che prevede anche alcuni servizi essenziali quali l’assistenza sanitaria, l’accesso a scuola per i bambini e i ragazzi, la mediazione linguistica e culturale. Per gli adulti è prevista anche la possibilità di lavorare regolarmente». Per quanto riguarda le vaccinazioni, invece, «la polizia di frontiera sta distribuendo ai profughi un vademecum predisposto dal Viminale e dalla Protezione civile, tradotto in ucraino e in inglese, con tutte le indicazioni. Sono previsti un tampone entro le prime 48 ore dall’ingresso nel nostro Paese da ripetersi prima dell’accesso nelle strutture di accoglienza, l’autosorveglianza sanitaria per cinque giorni, l’obbligo dell’uso della mascherina dove è prescritto e altre misure di sanità pubblica. Inoltre ho invitato i prefetti ad avviare azioni, d’intesa con le Autorità sanitarie regionali, volte a favorire l’adesione da parte dei cittadini ucraini alle campagne vaccinali anti Covid-19 e per far completare i cicli vaccinali per l’infanzia». \n', 'Infine, due parole su scioperi e proteste per gli aumenti della benzina e del diesel «A fine febbraio, proprio dopo i primi aumenti dei prezzi dei carburanti, abbiamo assistito alla mobilitazione del settore dell’autotrasporto con i Tir che hanno rallentato la circolazione sulle autostrade e ai varchi di alcuni porti. In quell’occasione siamo riusciti a scongiurare blocchi perché siamo intervenuti insieme ai ministri dell’Economia e delle Infrastrutture, i prefetti hanno svolto un’attività di ascolto e di mediazione e, bisogna dirlo, le associazioni di categoria hanno mostrato grande senso di responsabilità». E adesso? «Siamo consapevoli che la guerra in Ucraina continua a determinare pesanti ripercussioni economiche sulle filiere produttive e sui cittadini e quindi il ministero dell’Interno continuerà come sempre a farsi garante del diritto di manifestare che, però, deve essere contemperato con la necessità di proteggere la continuità dei servizi pubblici essenziali, compreso quello dell’approvvigionamento delle merci». ']"
441,news-922891,"Ucraina, l’attacco aereo notturno dei russi a Dnipro e Lutsk: «Colpi vicino a un asilo nido» – Il video",https://www.open.online/2022/03/11/guerra-ucraina-attacco-russia-dnipro-lutsk-video,2022-03-11 06:39:00,"['Ucraina, l’attacco aereo notturno dei russi a Dnipro e Lutsk: «Colpi vicino a un asilo nido» – Il video\n', '\n', 'Uno degli attacchi è stato sferrato alle 6 e 10 di mattina a Novokodatsky, un distretto di Dnipro\n', 'I media ucraina parlano i esplosioni a Lutsk, nel nord-ovest dell’Ucraina, così come a Dnipro, una città dell’entroterra situata sul fiume Dnepr, nella parte centro orientale del Paese. In queste città non c’erano stati bombardamenti russi finora. L’attacco a Lutsk ha preso di mira un aeroporto, secondo gente del posto. E ci sono anche notizie che l’attacco russo avrebbe colpito una fabbrica, l’unico luogo in cui è possibile riparare alcuni motori di aerei da combattimento. Forti esplosioni sono state udite questa mattina anche a Dnipro, terza città ucraina e importante porto fluviale. Lo riferiscono i servizi di emergenza di Kiev, che parlano anche di “almeno” un morto. Alcuni media locali affermano che è in corso un attacco missilistico. \n', 'Il media Nexta fa sapere che uno degli attacchi è stato sferrato alle 6 e 10 di mattina a Novokodatsky, un distretto di Dnipro. Si parla di tre attacchi aerei che hanno colpito nei pressi di un condominio, un asilo nido e una fabbrica di scarpe. Alcuni edifici sono andati a fuoco. Il sindaco di Lutsk ha confermato che le esplosioni sono avvenute vicino all’aeroporto ed ha invitato i cittadini a mettersi al riparo. Il canale ucraino ICTV ha riferito che uno stabilimento vicino all’aeroporto è in fiamme. Lutsk una città dell’Ucraina nord-occidentale, capoluogo dell’oblast di Volinia, che si trova a 150 km a nord di Leopoli, dove si sono spostate molte ambasciate occidentali. La Difesa russa ha confermato i raid sugli aeroporti militari di Lutsk e Ivano-Frankivsk e afferma di averli resi inutilizzabili.']"
442,news-922881,"Il vero scopo di Putin: «Entrare a Kiev, cacciare o catturare Zelensky e mettere un governo finto in Ucraina»",https://www.open.online/2022/03/11/guerra-russia-ucraina-scopo-putin-zelensky,2022-03-11 06:26:00,"['Il vero scopo di Putin: «Entrare a Kiev, cacciare o catturare Zelensky e mettere un governo finto in Ucraina»\n', '\n', 'L’ex consigliere di Obama Kupchan: «Ho l’impressione che i russi non vogliano trattare in buona fede. Le intese minime raggiunte finora non hanno retto alla prova dei fatti»\n', 'Charles Kupchan, 63 anni, ex consigliere di Barack Obama e professore di relazioni internazionali all’università di Georgetown, spiega oggi in un’intervista rilasciata al Corriere della Sera quali sono le intenzioni di Vladimir Putin sull’Ucraina. Sostenendo che lo Zar non si fermerà finché non ci sarà un governo fantoccio a Kiev. Gli scenari, secondo Kupchan, sono due: «Parto da quello che mi sembra il meno plausibile. Putin prende atto che le operazioni militari non sono andate come immaginava. Concentra lo sforzo nella zona est dell’Ucraina, in una fascia lungo il confine con la Russia, fino al Donbass. Da lì si spinge fino alle città sul Mar Nero, Mykolaiv e poi Odessa. A quel punto il leader russo si ferma: annuncia di aver raggiunto i suoi obiettivi; si annette o dichiara indipendente il territorio conquistato; si rende disponibile per un cessate il fuoco e un negoziato finale».\n', 'Ma secondo il professore il vero scopo di Putin è un altro: «Entrare a Kiev, cacciare o catturare Zelensky, installare un governo fantoccio al servizio di Mosca. E penso che, nonostante le difficoltà incontrate sul terreno, non vi abbia ancora rinunciato. La sua armata è in stallo nel Nord nel Paese. Ma nel Sud può avanzare fino Dnipro, tagliando fuori l’esercito ucraino che combatte nella zona est, a Kharkiv. Da Dnipro i russi possono arrivare alla capitale. In ogni caso sono solo delle ipotesi: è ancora troppo presto». Ma per il negoziato le possibilità sono scarse: «Ho l’impressione che i russi non vogliano trattare in buona fede. Le intese minime raggiunte finora, come l’apertura di corridoi umanitari, non hanno retto alla prova dei fatti. Per come si sono messe le cose, mi sembra improbabile che la diplomazia possa mettere fine alla guerra».']"
443,news-921749,No! Questo video non mostra dei soldati ucraini all’interno dell’ospedale pediatrico di Mariupol,https://www.open.online/2022/03/11/video-soldati-ucraini-ospedale-pediatrico-mariupol,2022-03-11 00:44:00,"['No! Questo video non mostra dei soldati ucraini all’interno dell’ospedale pediatrico di Mariupol\n', '\n', 'Dopo il video del soldato nel tetto di un edificio, un altro viene usato per sostenere la presenza dei combattenti ucraini nell’ospedale bombardato a Mariupol, ma risulta proveniente da Odessa\n', 'A seguito del bombardamento dell’ospedale pediatrico di Mariupol, la Russia aveva ribadito la presenza dei soldati ucraini, in particolare del battaglione Azov, all’interno della struttura, fornendo un pretesto per l’attacco. Per sostenere questa presenza, era stato diffuso un video di un soldato nel tetto di un edificio che, come verificato da Open Fact-checking (qui), risulta trovarsi dall’altra parte della città rispetto all’ospedale. Un altro video viene condiviso come prova, dove dei soldati ucraini scherzano all’interno di una stanza che viene attribuita a un’area dell’ospedale, ma non è così.\n', 'Per chi ha fretta\n', 'Analisi\n', 'Ecco uno dei post che diffondono il video, con la seguente descrizione:\n', 'L’ospedale pediatrico di Mariupol colpito oggi era stato evacuato a fine febbraio ed era occupato da milizie ucraine, ci sarebbero 17 feriti, nessun morto.\n', 'Secondo l’utente Salvatore, il video ritrae i soldati ucraini all’interno dell’ospedale qualche giorno prima:\n', 'L’Altra ENORME FAKE di MARIUPOL Questi sono I NAZISTI DENTRO l’OSPEDALE. PEDIATRICO qq GIORNO PRIMA. guardate bene i colali e poi guardate il video della FAKE peccato che nn conoscete la lingua per sentire cosa dicono. I russi Hanno Bombardato questi: un ospedale occupato da NAZISTI. Adesso nn chiedete scusa. ma spiegatelo ai vostri amici. NULLA E? MAI COME SEMBRA e guarda caso Zelensky è Prprietario di 2 CASE CINEMATOGRAFICHE. PUò inventarsi qualsiasi FAKE\n', 'Nel video troviamo due elementi, un canale TikTok e uno Telegram. Quello TikTok è poco leggibile, al contrario di quello relativo al canale Telegram @smotri_media che ci riconduce al post del 9 marzo 2022:\n', 'Le forze armate dell’Ucraina continuano a vantarsi del fatto che prendono posizione negli asili nido.\n', 'Nel filmato, presumibilmente, Odessa, dove i neonazisti hanno posizionato le loro posizioni.\n', 'Ricordando la situazione di Mariupol, ci aspettiamo che tali provocazioni avvengano anche a Odessa.\n', 'Di fatto, il canale Telegram non sostiene che quei soldati si trovino all’interno dell’ospedale pediatrico di Mariupol.\n', 'Nonostante il video risulti sgranato, probabilmente dovuto a una ripetitiva condivisione attraverso le varie chat che ne hanno compromesso la qualità, siamo riusciti a rintracciare il canale TikTok: quello di @ahitfirst.\n', 'Nel profilo troviamo il video ad alta risoluzione, accompagnato dai seguenti hashtag: #Odessa, #Ucraina, #Guerra, #Russianmilitaryshipdinakhvy e #zsu. Non riscontriamo riferimenti a Mariupol o all’ospedale pediatrico.\n', 'Non è possibile sostenere che si trovassero in un’area vicina a quella di Mariupol, soprattutto perché Odessa si trova a 9 ore d’auto a ovest.\n', 'Nel video condiviso via Telegram, Twitter e Facebook, la qualità è talmente scadente che risultava difficile leggere il nome dell’account TikTok che lo aveva originariamente pubblicato, figuriamoci notare un logo o un emblema nelle divise. Purtroppo, neanche il video originale ci permette di riscontrare qualcosa che riconduca al battaglione Azov.\n', '\n', 'Il tuo browser non supporta il tag iframe\n', 'Neanche gli altri video del canale permettono di associarli a un battaglione Azov.\n', '\n', 'Il tuo browser non supporta il tag iframe\n', 'Conclusioni\n', 'L’account TikTok che ha pubblicato il video originale e le fonti primarie dei filorussi non affermano che il video sia stato ripreso a Mariupol, ma a Odessa che dista almeno 9 ore d’auto verso ovest. Non si tratta, di conseguenza, di una ripresa fatta all’interno dell’ospedale pediatrico di Mariupol, bombardato dai russi. Dai video ad alta risoluzione non è possibile sostenere che si tratti di un gruppo appartenente al battaglione Azov.']"
444,news-922807,Zelensky contro Mosca: «Attaccate il corridoio umanitario a Mariupol. Noi con le armi chimiche? Sono un padre» – Il video,https://www.open.online/2022/03/11/guerra-ucraina-zelensky-10-marzo-armi-chimiche-video,2022-03-11 00:17:00,"['Zelensky contro Mosca: «Attaccate il corridoio umanitario a Mariupol. Noi con le armi chimiche? Sono un padre» – Il video\n', '\n', 'Per il presidente ucraino quello contro la Russia è ormai lo scontro con un «Paese terrorista»\n', 'Volodymyr Zelensky ha respinto le accuse partite dalla Russia su possibili armi chimiche prodotte dall’Ucraina. In un nuovo video diffuso la sera del 10 marzo, il presidente ucraino ha detto: «Sono il presidente di un Paese con una dignità e di un popolo con una dignità. E padre di due bambini. Sulla mia terra non sono state sviluppate armi chimiche o altre armi di distruzione di massa. Il mondo intero lo sa. E se la Russia fa qualcosa del genere contro di noi, riceverà le sanzioni più dure». Nel video poi Zelensky rilancia le accuse contro l’esercito russo, stavolta colpevole di aver attaccato i convogli di civili che scappavano lungo un corridoio umanitario stabilito a Mariupol, città già sferzata da un pesantissimo assedio, e Volnovakha. In due giorni, ha spiegato Zelensky, sono state evacuate almeno 100 mila persone nelle zone dove si stanno consumando i combattimenti. «Il mondo deve sapere – ha aggiunto il presidente ucraino – Noi tutti stiamo affrontando uno stato terrorista. Qualunque cosa succeda, cercheremo tutti gli aiuti umanitari di cui la gente di Mariupol ha bisogno».']"
445,news-922747,Il curioso ringraziamento dell’Ucraina al Ministro della difesa russo con una lettera alla Duma: «Grazie per aver rubato i soldi del vostro esercito»,https://www.open.online/2022/03/10/guerra-ucraina-lettera-kiev-ministro-russo-corruzione,2022-03-10 23:57:00,"['Il curioso ringraziamento dell’Ucraina al Ministro della difesa russo con una lettera alla Duma: «Grazie per aver rubato i soldi del vostro esercito»\n', '\n', 'Potrebbe trattarsi di una presa in giro, volta a screditare internamente l’invasore russo, ma la lettera è reale ed è pubblicata sul sito istituzionale ucraino\n', 'Il responsabile dell’Agenzia nazionale per la prevenzione della corruzione dell’Ucraina, Alexander Novikov, ha inviato una lettera ufficiale alla Duma, al Consiglio della Federazione e all’anticorruzione russa, per ringraziare pubblicamente il Ministro della Difesa russo Sergei Shoigu. Il motivo? Secondo quanto affermano le istituzioni ucraine, per aver rubato i soldi dell’esercito invasore, indebolendolo e permettendo all’Ucraina di resistere contro l’avanzata di Vladimir Putin.\n', 'La lettera è stata pubblicata, integralmente, nel sito istituzionale dell’Agenzia nazionale (NAPC). All’interno vengono riportate alcune foto, come prova dell’impatto subito dalle forze russe a seguito del presunto furto del Ministro Sergei Shoigu. In una di queste (a pagina 4) mostrerebbe alcune protezioni di un carro russo realizzate con il cartone delle uova, come quelle che compriamo comunemente al supermercato.\n', 'Un’altra immagine (a pagina 3) riporta l’equipaggiamento di un militare con un giubbotto antiproiettile fatto di cartone anziché di piastre corazzate. Secondo quanto afferma l’ucraino Alexander Novikov, sarebbe stato sequestrato da uno soldato russo catturato.\n', 'Viste le condizioni denunciate nel documento, e che secondo gli ucraini sarebbero la prova di un furto di denaro da parte del Ministro della Difesa di Mosca, nel documento vengono proposte delle raccomandazioni da fornire ai soldati russi inviati a invadere l’Ucraina:']"
446,news-922779,Anche l’ex tennista russa Maria Sharapova si schiera per l’Ucraina: nel suo appello evita la parola «guerra»,https://www.open.online/2022/03/10/guerra-ucraina-maria-sharapova-appello-bambini-evita-parola-guerra,2022-03-10 23:51:00,"['Anche l’ex tennista russa Maria Sharapova si schiera per l’Ucraina: nel suo appello evita la parola «guerra»\n', '\n', 'Il post della campionessa russa arriva dopo l’introduzione della legge voluta dal Cremlino che punisce fino a 15 anni di carcere chi definisce «guerra» il conflitto in Ucraina\n', 'Anche Maria Sharapova si è esposta sul conflitto in Ucraina, dopo che anche altri grandi tennisti russi come il numero uno del ranking Atp Medvedev e il numero 7 Rublev si sono schierati perché l’invasione russa si fermi. L’ex tennista, ritiratasi nel 2020 dopo aver vinto cinque titolo del Grande slam, ha pubblicato un post su Instagram per prendere posizione, stando però molto attenta a non usare mai la parola «guerra», termine già vietato dalle recenti leggi entrate in vigore in Russia che puniscono fino a 15 anni di carcere chi definisce «l’operazione speciale» in Ucraina come un conflitto militare. La grande tennista russa prova quindi ad aggirare la censura sulla guerra ucraina imposta da Vladimir Putin con un messaggio rivolto ai suoi fan perché aderiscano come lei alla campagna di Save the chlldren, impegnata ad aiutare i bambini sfollati dalle città ucraine.\n', 'Il post di Maria Sharapova\n', '«Ogni giorno che passa, sono sempre più affranta e profondamente rattristata dalle immagini e dalle storie delle famiglie e dei bambini colpiti da questa crescente crisi in Ucraina. Sto facendo una donazione al fondo di soccorso per la crisi di Save the Children, un’organizzazione che lavora instancabilmente per fornire cibo, acqua e kit di aiuto a chi ne ha bisogno. Per favore, unisciti a me per fare una donazione. Prego per la PACE e invio il mio amore e il mio sostegno a tutte le persone colpite»\n', 'Un post condiviso da Maria Sharapova (@mariasharapova)']"
447,news-918783,"Ucraina, Mosca apre da domani corridoi umanitari solo verso la Russia: «Saranno sequestrati i cellulari». Mariupol sull’orlo di una crisi umanitaria",https://www.open.online/2022/03/10/crisi-ucraina-10-marzo,2022-03-10 23:25:00,"['Ucraina, Mosca apre da domani corridoi umanitari solo verso la Russia: «Saranno sequestrati i cellulari». Mariupol sull’orlo di una crisi umanitaria\n', '\n', 'Il Cremlino ha deciso di concedere le evacuazioni solo verso la Russia, sequestrando i cellulari di chi non è autorizzato a possederli. A Chernobyl è stato permesso ai tecnici ucraini di riparare l’impianto elettrico dell’ex centrale sotto il controllo di Mosca\n', 'Mentre il presidente dell’Ucraina Zelensky rivolge un altro appello agli europei dopo Mariupol’, oggi ci sono stati i colloqui ad Antalya tra il ministro degli Esteri russo Sergej Lavrov e il suo omologo ucraino Dmytro Kuleba. Intanto i media riportano di nuovi attacchi nella regione di Sumy e di cinque morti tra i civili. E Usa e Gran Bretagna fanno sapere che la Russia potrebbe usare armi chimiche e bombe a caduta libera su Kiev e che mercenari russi sono sul campo di battaglia. Mosca, secondo gli americani, ha già visto morire tra i 5 e i 6 mila soldati dall’inizio della campagna militare. Intanto i caccia russi hanno bombardato due ospedali a Zhytomyr, a ovest di Kiev. Lo rende noto il sindaco di Zhytomyr, spiegando che uno dei due colpiti è un ospedale pediatrico. Al momento non si hanno notizie di vittime.\n', '23.20 – Mariupol: «sull’orlo di una catastrofe umanitaria»\n', 'I corpi raccolti dalla strade di Mariupol finora sono almeno 1.207 secondo quanto riferisce il vicesindaco Serhiy Orlov alla Bbc. I cadaveri vengono seppelliti solo nelle fosse comuni, secondo quanto riporta il New York Post, perché gli obitori sono pieni. Un conteggio esatto delle vittime al momento non sarebbe possibile. L’assedio russo sta intanto spingendo la città: «sull’orlo di una catastrofe umanitari», stando all’allarme lanciato dal consiglio comunale di Mariupol citato dalla Cnn. I beni di prima necessità stanno: «diminuendo di giorno in giorno. La situazione è critica – dicono i consiglieri in un comunicato – e con gli ingressi bloccati alla città, non c’è modo di consegnare cibo e acqua». \n', '22.45 – L’esercito russo sequestrerà i cellulari dei civili in fuga dall’Ucraina\n', 'L’esercito russo ha deciso di stringere le maglie dei controlli durante le evacuazioni dei civili. Secondo le indicazioni del Cremlino prese oggi «in forma unilaterale», i corridoi umanitari aperti da domani 11 marzo saranno quelli che potranno portare gli sfollati ucraini solo in Russia. L’esercito russo ha anche il mandato di sequestrare tutti i cellulari in possesso dei profughi. Secondo le agenzie russe Tass e Inferfax, il capo di controllo della difesa nazionale russo, il colonnello generale Mikhail Mizintsev, ha disposto che: «i convogli umanitari che lasceranno alcune città ucraine domani potranno transitare solo se sarà fornito in anticipo un elenco dei funzionari che li accompagnano e dei veicoli, compresi i conducenti». \n', 'I mezzi su cui viaggiano i profughi dovranno essere quindi controllati perché non portino con sé dispositivi di comunicazione che possono raccogliere informazioni sull’esercito russo: «I telefoni – dice l’ufficiale russo – e altre misure di comunicazione sono consentiti solo ai rappresentanti del Comitato internazionale della Croce Rossa, mentre sarà proibito a tutti gli altri funzionari. Se vengono scoperti, saranno sequestrati». \n', '22.25 – Cnn: 5 missili contro Odessa da una nave russa\n', 'Sono ripresi gli attacchi dell’esercito russo su diverse città ucraine, tra cui Kiev e Kharkiv dove sono scattati gli allarmi anti aereo secondo le chat su Telegram ucraine. La Cnn riporta di cinque missili lanciati vicino Odessa da una nave russa. A Kharkiv, invece, è scoppiato un incendio vicino il dormitorio dell’Istituto di Fisica e Tecnologia. \n', '21.30 – Mosca: «Squadra ucraina riparerà centrale di Chernobyl»\n', 'Continuano ad arrivare le notizie riguardanti la centrale nucleare di Chernobyl. L’agenzia Interfax riferisce che la Russia «ha acconsentito al passaggio di una squadra ucraina per la riparazione della rete elettrica danneggiata nell’area della centrale Chernobyl». Poche ore fa, dopo l’annuncio del ministero dell’Energia russo sul ripristino della fornitura elettrica nella centrale di Chernobyl da parte degli specialisti bielorussi, era arrivata la totale smentita di Kiev. Lo scorso mercoledì le autorità ucraine avevano annunciato un pericolo di fuga di radiazioni a Chernobyl dopo che l’elettricità era stata interrotta. \n', '«Comprendo pienamente l’entità del disastro umanitario nelle località popolate bloccate, abbiamo autorizzato ulteriori percorsi proposti dalla parte ucraina», ha detto il ministero della Difesa russo citato da Interfax. «Si tratta dei corridoi che portano dalla città di Trostyanets e dal villaggio di Krasnopolye della regione di Sumy in direzione di Poltava e dalla città di Korosten nella regione di Zhytomyr che conduce all’area della centrale nucleare di Chernobyl [aperta] per garantire il viaggio della squadra di riparazione alla linea di trasmissione dell’energia danneggiata dai nazionalisti». \n', '21.00 – Fondo monetario internazionale: «Default della Russia evento probabile»\n', 'A mettere in guardia sul fallimento economico della Russia è la direttrice generale del Fondo monetario internazionale Kristalina Georgieva: «Il default della Russia non è più un evento improbabile», ha detto, «il Fondo rivedrà al ribasso le stime di crescita globali a causa della guerra». In un’intervista all’emittente televisiva americana Cnbc, la direttrice ha poi parlato delle sanzioni inflitte alla Russia dai Paesi occidentali: «Le sanzioni hanno spinto la Russia in recessione, le stime di crescita mondiale saranno riviste al ribasso ma la ripresa, anche se più contenuta, procederà». \n', '20.23 – Mosca annuncia nuovi corridoi umanitari: «Ma solo verso la Russia» \n', 'Il ministero della Difesa russo citato da Tass annuncio che nella giornata di domani la Russia «aprirà unilateralmente corridoi umanitari per evacuare i civili ucraini verso il proprio territorio». Una tregua che partirà dalle 10 del mattino ora locale (le 9 italiane) e che darà la possibilità ai civili di fuggire dall’Ucraina in guerra ma solo verso il territorio russo.\n', '20.10 – Più di 400mila civili evacuati dall’Ucraina\n', '«Finora oltre 400.000 civili sono stati evacuati in Ucraina, principalmente da zone di battaglia attive». A farlo sapere è il ministro degli Interni Denys Monastyrsky alla televisione nazionale. «Sono stati evacuati principalmente da aree in cui sono in corso combattimenti», ha detto.\n', '19.30 – Intelligence ucraina: «Bombe incendiarie russe su Chernihiv»\n', 'Secondo il Conflict intelligence team ucraino aerei russi starebbero bombardano la città di Chernihiv situata nell’Ucraina settentrionale: «Stanno usando bombe incendiarie che sono espressamente vietate dal diritto internazionale». Secondo il quotidiano Kyiv Independent per i servizi di sicurezza ucraini la Russia starebbe considerando di colpire alcuni depositi di ammoniaca nell’oblast di Kharkiv e di incolpare le forze armate ucraine. \n', '19.00 – Stellantis sospende import ed export dalla Russia\n', 'Stellantis ha ufficialmente sospeso tutte le importazioni e le esportazioni dalla Russia. A renderlo noto è un comunicato della stessa multinazionale produttrice di autoveicoli. «Abbiamo dato sostegno fin dall’inizio ai nostri dipendenti in Ucraina e abbiamo intrapreso azioni per sostenere i rifugiati ucraini con un aiuto umanitario di 1 milione di euro attraverso una Ong polacca locale». fa sapere la holding, «la nostra prima priorità è la sicurezza e la salute dei nostri dipendenti e abbiamo adottato misure, attraverso una task force dedicata 24 ore su 24 e 7 giorni», spiega Stellantis. \n', 'La task force di cui parla la nota servirà «ad assicurarci di rispettare tutte le sanzioni e i controlli sulle esportazioni che vengono decisi di giorno in giorno», continua l’azienda. E aggiunge: «Il nostro ceo ha fatto chiare dichiarazioni pubbliche contro ogni forma di violenza. In Stellantis condanniamo la violenza e l’aggressione e, in questo momento di dolore senza precedenti, la nostra priorità è la salute e la sicurezza dei nostri dipendenti e famiglie ucraine. Speriamo che la pace ritorni rapidamente per costruire un nuovo futuro».\n', '18.14 – Macron: «Sono pessimista, non vedo soluzioni» \n', '«Non vedo soluzioni», così il presidente francese Emmanuel Macron ha commentato l’attuale situazione di crisi in Ucraina. «Con il cancelliere Scholz abbiamo parlato di nuovo con Putin oggi per ottenere un cessate il fuoco e un un’uscita conflitto che possa essere politica», ha continuato il presidente, rivolgendosi direttamente ai suoi cittadini. «Lo dico ai francesi, sono pessimista, non vedo alcun cessate il fuoco nei prossimi giorni». Il discorso tenuto in occasione del vertice informale dei leader Ue a Versailles è andato a vanti con un totale scoraggiamento da parte del presidente francese: «A breve termine non vedo soluzioni diplomatiche ma ci spero e continueremo a insistere, a spingere i russi verso un compromesso, ad aiutare. Ma non possiamo deciderlo al posto delle parti in causa». \n', 'Macron ha poi fatto riferimento all’attacco da parte delle forze russe contro l’ospedale pediatrico di Mariupol: «La Francia si è sempre battuta contro l’impunità, lo faremo davanti a tutte le autorità internazionali dove dovranno essere portate avanti tutte le procedure». E ha aggiunto: «Niente giustifica quanto successo. Non ho mai smesso di parlare con Putin, l’ho fatto fino a qualche ora prima che lanciasse la guerra con una decisione unilaterale. Niente giustifica una guerra contro il proprio fratello». Il presidente della Francia condanna duramente gli attacchi russi sui civili: «Siamo tutti sconvolti dalle immagini, in pieno centro città è stata bombardata una maternità. Donne e bambini sono stati di nuovo vittime, armi profondamente letali sono state usate senza discernimento». \n', '18.30 – La Cia: «Xi non è stato avvertito dell’invasione dai suoi 007»\n', '«Il presidente cinese Xi Jinping è rimasto turbato dall’invasione russa dell’Ucraina anche perché pare che i suoi servizi non lo abbiano avvertito di cosa sarebbe successo». Lo ha detto il direttore della Cia, Bill Burns ,in un’audizione alla commissione intelligence del Senato americano. Secondo Burns il leader cinese teme anche «un danno di immagine per la Cina essendo associata alla brutalità dell’aggressione di Mosca” ed è preoccupato per le «conseguenze economiche in un momento in cui il tasso di crescita dell’economia cinese è il più basso degli ultimi 30 anni».\n', '17.55 – Mosca: «Attacco a clinica di Mariupol? Una messinscena»\n', 'Dopo le immagini terribili di donne incinte e bambini colpiti dalle bombe nella clinica ostetrica della città ucraina di Mariupol, il ministero della Difesa russo definisce «l’attacco all’ospedale denunciato dall’Ucraina una messinscena provocatoria».\n', '17.30 – Draghi: «Continueremo a chiedere a Putin lo stop alle bombe sui civili» \n', '«Sulla guerra in Ucraina, Italia e Francia sono allineate con il resto dell’Unione europea sia nella risposta alle sanzioni contro la Russia sia nel sostegno per i nostri Paesi che queste sanzioni necessariamente comporteranno». A dirlo è il presidente del Consiglio Mario Draghi durante il vertice informale tra capi di Stato e di governo dell’Ue a Versailles. Poche prima il premier ha fatto sapere di un dialogo avuto anche con il presidente francese Emmanuel Macron. «Abbiamo chiesto tante volte, insieme, al presidente Putin di cessare le ostilità e in particolare i bombardamenti sui civili. Continueremo a farlo». \n', '17.00 – Kiev: «Su Chernobyl la Russia racconta fake news»\n', 'Dopo l’annuncio del ministero dell’Energia russo sul ripristino della fornitura elettrica nella centrale di Chernobyl da parte degli specialisti bielorussi, arriva la totale smentita di Kiev. Energoatom, l’agenzia di Stato ucraina che gestisce le quattro centrali nucleari nel Paese, nega le dichiarazioni di Mosca: «Nessun ripristino della centrale». Lo scorso mercoledì Kiev aveva annunciato un pericolo di fuga di radiazioni a Chernobyl dopo che l’elettricità era stata interrotta. Subito dopo l’organismo di vigilanza nucleare delle Nazioni Unite aveva rassicurato «sull’assenza di impatto critico sulla sicurezza».\xa0 \n', '16.43 – Biden: «Costi devastanti imposti a Putin e ai suoi amici» \n', 'Dopo l’ennesima accusa di Putin contro l’Occidente per «aver fatto alzare i prezzi dell’energia», a rispondere sull’argomento è il presidente Usa Joe Biden. «I dati sull’inflazione negli Stati Uniti mostrano il costo dell’imposizione delle sanzioni: i costi che stiamo imponendo per Vladimir Putin e i suoi amici sono ben più alti e devastanti di quelli degli Stati Uniti», ha spiegato l’inquilino della Casa Bianca commentando l’enorme rialzo dei prezzi al consumo negli Usa, saliti a febbraio del 7,9%, un picco che non si verificava da 40 anni. «L’andamento dell’inflazione ci ricorda che le famiglie americane iniziano a sentire l’effetto dell’aumento dei prezzi causato da Putin», ha concluso Biden.\n', '16.25 – Cingolani: «Senza import russo è tragedia sociale»\n', 'A commentare di nuovo il rischio di crisi energetica in Europa è il ministro della Transizione Ecologica italiano Roberto Cingolani: «Al G7 energia c’era ospite il mio equivalente ucraino e potete immaginare cosa ci ha raccontato», ha detto in un’audizione al Senato sul Pnrr. Con gli acquisti di gas «stiamo finanziando una guerra che a noi non piace. Il collega tedesco diceva: “non possiamo chiudere e fermare tutta l’economia, altrimenti diventa una tragedia sociale in Germania”. Vale anche da noi: perché Germania e Italia hanno un destino simile come importazione».\n', '16.11 – Mosca: «Ripristinata la fornitura di elettricità a Chernobyl»\n', 'Secondo quanto riferito dal ministero dell’Energia russo, riportato dall’agenzia Reuters, gli specialisti bielorussi hanno ripristinato la fornitura di elettricità a Chernobyl.\xa0 Lo scorso mercoledì Kiev aveva annunciato un pericolo di fuga di radiazioni a Chernobyl dopo che l’elettricità era stata interrotta. Ma l’organismo di vigilanza nucleare delle Nazioni Unite ha subito rassicurato «sull’assenza di impatto critico sulla sicurezza».\xa0\n', 'Sempre secondo quanto riferito, il presidente della Bielorussia Alexander Lukashenko ha incaricato gli specialisti bielorussi di garantire l’alimentazione alla centrale nucleare. L’accusa da parte della Russia giorni fa era stata per gli ucraini: «Sono le forze di Kiev ad aver attaccato le linee elettriche e una sottostazione che alimentava la centrale».\xa0 \n', '15.50 – La grande banca di Wall Street abbandona la Russia\n', 'Per la prima volta dall’invasione russa su territorio ucraino, una grande banca di Wall Street decide di chiudere tutte le sue attività in Russia. A riportarlo l’agenzia Bloomberg e Reuters: «Goldman Sachs sta chiudendo le sue attività in Russia nel rispetto dei requisiti regolamentari» ha spiegato la banca, «siamo concentrati a sostenere i nostri clienti nel gestire i pre-esistenti obblighi sul mercato».\n', '15.39 – Putin: «Azioni dure contro imprese che vanno via dalla Russia»\n', '«La Russia sta mantenendo tutti i suoi impegni relativi alle esportazioni energetiche, comprese quelle attraverso l’Ucraina». A dirlo è il presidente russo Vladimir Putin che ora chiede all’Occidente «di non incolpare Mosca per l’aumento dei prezzi dell’energia». Il presidente citato dall’agenzia di stampa russa Tass ha poi continuato: «Troveremo una soluzione a tutti i problemi insieme ai nostri partner che non riconosco le sanzioni. La responsabilità della crisi ucraina è dell’Occidente». Il discorso di Putin si è ancora rivolto alle sanzioni contro la Russia: «Ora è necessario agire in maniera decisa nei confronti delle compagnie straniere che stanno interrompendo le loro operazioni in Russia, ci sono soluzioni legali a riguardo». \n', 'E ha aggiunto: «Le sanzioni alla Russia potrebbero provocare un ulteriore aumento dei prezzi alimentari a livello mondiale. La Russia e la Bielorussia sono tra i più grandi fornitori di fertilizzanti minerali nei mercati mondiali. Se continuano a creare problemi con i finanziamenti, le assicurazioni, la logistica, la consegna dei nostri prodotti, allora i prezzi, che sono già esorbitanti, cresceranno ancora».\n', '15.30 – A Mariupol condizioni «strazianti»\n', 'Il capo della Protezione civile a Mariupol’ Sasha Volkov ha fatto sapere che le condizioni nella città ucraina sono «strazianti», con molte famiglie che hanno finito il cibo per sfamare i propri figli e molte persone sono in cattive condizioni di salute. In alcune aree la situazione è così grave che le persone hanno «iniziato ad attaccarsi a vicenda per il cibo».\n', '14.45 – Lagarde: «La ripresa europea indebolita dalla guerra»\n', 'La presidente della Banca centrale europea Christine Lagarde ha dichiarato che la Bce ha rivisto al ribasso la stima di crescita della zona euro a causa della guerra.« Il ritmo della ripresa sarà più lento di quanto previsto prima della guerra», ha detto, dicendo che si attesterà al 3,7% per quest’anno (dal 4,2% indicato a dicembre), al 2,8% per il 2023 (da 2,9%) e confermato un +1,6% per il 2023. \n', '\n', 'Il tuo browser non supporta il tag iframe\n', '14.30 – Mariupol’, continuano le bombe: evacuazioni bloccate\n', 'Si bloccano ancora i corridoi umanitari da Mariupol’. Come mostrano alcuni video, uno anche pubblicato da Nexta, stanno continuando i raid aerei russi sulla città. \n', '12.44 – Zelensky: «Il nostro esercito resiste». Continua la fuga da Kiev\n', 'Nuovo messaggio del presidente ucraino Zelensky a due settimane dall’inizio dell’invasione russa: «Abbiamo difeso il nostro Stato per il 15esimo giorno consecutivo. Abbiamo resistito, l’esercito ucraino sta respingendo gli attacchi in aree chiave. Grazie ai nostri militari, alla Guardia Nazionale, alle guardie di frontiera, alla polizia e a tutti coloro che si sono uniti alla lotta per la difesa. Non siamo diventati schiavi. E non lo faremo mai». Intanto la metà della popolazione di Kiev è già fuggita dalla capitale ucraina. A dirlo è il sindaco della città.\n', '\n', 'Il tuo browser non supporta il tag iframe\n', 'Zelensky ha anche accusato Mosca di diffondere menzogne sull’attacco all’ospedale di Mariupol’: «La Tv russa ha menzionato l’attacco a Mariupol. Ma hanno mentito sul fatto che non c’erano donne o bambini in ospedale e hanno detto che lì c’erano nazionalisti. Stanno mentendo sapendo di mentire, come fanno sempre». \n', '12.40 – Telefonata tra Putin, Macron e Scholz \n', 'Il cancelliere tedesco Olaf Scholz e il presidente francese Emmanuel Macron hanno chiesto a Vladimir Putin «una tregua immediata». È quanto si apprende da fonti del governo tedesco riguardo alla telefonata avvenuta stamattina tra i tre. «Scholz e Macron hanno insistito sul fatto che la soluzione a questa crisi debba arrivare dalle trattative fra Ucraina e Russa».\n', '12.15 – Il Cremlino «farà chiarezza» sull’attacco all’ospedale pediatrico\n', 'Il Cremlino intende chiarire le circostanze relative all’attacco sull’ospedale pediatrico di Mariupol, chiedendo informazioni all’esercito russo. A dirlo all’agenzia Interfax è il portavoce di Putin, Dmitry Peskov. «Lo chiederemo sicuramente al nostro esercito perché non abbiamo un’informazioni chiare su quello che è accaduto. L’esercito fornirà le informazioni necessarie». \n', '11.54 – Sirene su Kiev\n', 'Le sirene antiaereo sono tornate a suonare a Kiev. Il municipio ha invitato i cittadini a nascondersi nei rifugi per difendersi dalle possibili bombe. \n', '11.50 – Colpita un’università a Mariupol’\n', 'Ancora un attacco aereo a Mariupol. «A Mariupol è in corso un attacco aereo degli occupanti russi – si legge nel canale ufficiale del municipio -. Le bombe hanno colpito le case. Colpito anche l’edificio dell’università nel centro della città. Registrato anche una attacco nell’area del Teatro Drammatico». Al momento non ci sono informazioni su eventuali vittime. \n', '11.44 – Bloccato il convoglio umanitario verso Mariupol’\n', 'La vicepremier ucraina Iryna Vereschuk ha fatto sapere che un convoglio umanitario che cercava di raggiungere Mariupol «è stato costretto a fare marcia indietro a causa dei combattimenti in corso». \n', '11.10 – Concluso incontro Lavrov Kuleba, il ministro ucraino: «Pochi progressi»\n', 'E’ durato poco e non ha portato a risultati significativi l’incontro tra il ministro degli Esteri russo, Sergej Lavrov e dal suo omonimo ucraino Dymitri Kuleba. «Nell’incontro abbiamo affrontato la questione del cessione il fuoco di 24 ore per risolvere la maggior parte delle questioni urgenti dal punto di vista umanitario. Non abbiamo fatto progressi, sembra che ci siano altre persone che decidono su questo in Russia», è stato il commento di Kuleba in conferenza stampa subito dopo l’incontro. \n', 'Lavrov non ha mostrato alcuna apertura in conferenza stampa, dicendo che quella in Ucraina non è stata un invasione. A proposito dell’ospedale pediatrico di Mariupol bombardato ha parlato di dichiarazioni «patetiche»: «Tre giorni fa abbiamo dimostrato che l’ospedale era stato sgomberato ed era divenuto una base militare»\n', '10.54 – Il tweet di Zelensky sull’Ucraina e l’Ue\n', 'Il presidente ucraino, Volodymyr Zelensky ha avuto un colloquio telefonico con il cancelliere Olaf Scholz nel quale ha ribadito la volontà dell’Ucraina di aderire all’Unione europea. Lo annuncia lo stesso presidente in un tweet. «Con il cancelliere Olaf Scholz abbiamo discusso dei negoziati di pace – scrive Zelensky – Ho sottolineato l’importanza di aumentare il sostegno difensivo per l’Ucraina e la pressione delle sanzioni sulla Russia. Ho ribadito la questione dell’adesione nell’Ue alla vigilia del summit informale dei leader europei».\n', '10.50 – I russi verso gli impianti del gas\n', 'Le forze militari russe\n', 'stanno cercando di occupare due impianti del gas in Ucraina. Lo fa\n', 'sapere con una nota sulla sua pagina web ufficiale la Gts, ovvero\n', 'l’operatore di Stato ucraino del gas, sottolineando che c’è un\n', 'rischio per la fornitura in Ucraina e Europa. «Gts riferisce di\n', 'tentativi dell’esercito russo e dei gruppi armati della Lnr\n', '(l’autoproclamata repubblica popolare di Lugansk) di entrare nel\n', 'territorio delle stazioni Novopskov, nella regione di Lugansk, e\n', 'Kupyansk, nella regione di Kharkiv, e anche di interferire nel lavoro\n', 'della Gts». L’azienda sottolinea che l’interferenza nei processi\n', 'tecnologici crea «rischi significativi per la sicurezza del\n', 'trasporto continuo di gas per i consumatori in Ucraina e in Europa, e\n', 'potrebbe portare a un disastro tecnologico nella regione».\n', '\n', '10.30 – L’Ucraina: «Donne e bambini lascino Kiev»\n', 'La presidenza ucraina lancia un appello a donne e bambini: chi abita a Kharkiv, Donetsk e Luhansk lasci le sue regioni, diventate ormai troppo pericolose. Lo riporta il Kyiv Inedependent citando Oleksiy Arestovych, consigliere del capo dell’Ufficio del Presidente. «Per coloro che hanno bambini o donne, in particolare nelle regioni di Kharkiv, Donetsk, Luhansk, è meglio andarsene. Queste sono città di aspre battaglie militari e non c’è niente da fare per i civili, a meno che tu non sia un civile che lavora nei servizi dell’esercito o della città», ha detto Arestovich. \n', 'Intanto il governo di Kiev sta costantemente proponendo di tenere colloqui diretti tra i presidenti russo e ucraino, Vladimir Putin e Vladimir Zelensky. Lo ha detto in un punto stampa il portavoce del Cremlino, Dmitry Peskov, precisando che il possibile incontro è tra i temi del colloquio a livello di ministri degli Esteri dei due Paesi in corso ad Antalya, in Turchia.\n', '10.26 – Abramovich sanzionato da Londra: bloccata la vendita del Chelsea \n', 'L’ormai ex patron del Chelsea Roman Abramovich è nella nuova lista degli oligarchi sanzionai dal Regno Unito. L’elenco comprende 7 persone. Per tutti è previsto il congelamento dei conti e il divieto di viaggiare. Bloccate dunque le operazioni di vendita della società calcistica.\n', '10.20 – Tre morti nell’attacco all’ospedale di Mariupol\n', 'Tre persone, fra cui una bambina, sono rimaste uccise nel bombardamento russo dell’ospedale pediatrico di Mariupol: lo ha scritto su Telegram il Comune della città portuale. Il precedente bilancio era di 17 persone ferite. Il Cremlino ha fatto sapere che chiederà spiegazioni al suo esercito sull’attacco. \n', '9.42 – Iniziato l’incontro Lavrov-Kuleba in Turchia\n', 'È iniziato l’incontro tra i ministri degli esteri russo Sergej Lavrov e quello ucraino Dmytro Kuleba in Turchia. Lo fa sapere Mosca. L’incontro si svolge nell’hotel Regnum Carya di Antalya e vi partecipa anche il capo della diplomazia di Ankara Mevlut Cavusoglu, riferisce l’agenzia Anadolu. Dopo il vertice, secondo fonti del ministero degli esteri turco, sono previste conferenze stampa separate da parte di Kuleba e Lavrov. Il sito Nexta ha pubblicato una foto dell’incontro. \n', '9.17 – Le fosse comuni a Mariupol\n', 'Le immagini di corpi chiusi in sacchi di plastica neri ammucchiati in una fossa comune sono state pubblicate dalla Cnn. Risultano scattate nella città assediata di Mariupol, nel sud dell’Ucraina. Le foto della Associated Press (AP) mostrano uomini – alcuni in divise da lavoro, altri in tute protettive azzurre – che gettano i corpi in una fossa in sacchi di plastica neri e avvolti in lenzuola o coperte. Secondo il fotoreporter di AP, Evgeniy Maloletka, che ha scattato le immagini, «40 (corpi) sono arrivati martedì e almeno altri 30 mercoledì». Mariupol è da giorni sotto l’assedio delle forze armate russe. \n', 'Secondo quanto riferito ieri da un consigliere del sindaco cittadino, almeno 1.300 civili sono stati uccisi nella città da quando è iniziata l’invasione russa. «Davvero non riusciamo a calcolare quanti morti abbiamo. Non siamo nemmeno in grado di contare quante persone sulle strade siano state uccise da bombardamenti e colpi di artiglieria», ha detto alla Cnn il vice sindaco della città, Sergei Orlov. «Non sappiamo quanti sono perché non riusciamo a raccogliere tutti i corpi e contarli». Di fronte al gran numero di cadaveri di soldati e civili uccisi durante gli attacchi, spiega la Cnn, i dipendenti del comune hanno scavato in un cimiero una profonda fossa lunga oltre 22 metri. \n', '8.56 – I corridoi umanitari\n', 'L’Ucraina ha aperto sette\n', 'corridoi umanitari, tra cui uno da Mariupol, per l’evacuazione dei\n', 'civili. Lo ha detto la vice premier Iryna Vereshchuk, spiegando che i\n', 'corridoi saranno aperti dalle 9 di questa mattina ora Ucraina fino\n', 'alle 21 di questa sera. Vereshchuk ha chiesto alle forze russe di non\n', 'sparare sui corridoi umanitari.\n', '8.25 – Incontro Russia-Ucraina in Turchia alle 8,45\n', 'Il ministro degli Esteri turco Mevlut Cavusoglu ha fatto sapere che l’incontro tra Serghei Lavrov e Dmytro Kuleba in Turchia, ad Antalya – primo vertice tra ministri di Russia e Ucraina da quando Mosca ha invaso l’Ucraina – è in programma per le 10:45 ora locale (le 8.45 in Italia). Anche Cavusoglu parteciperà al vertice. Ma la Russia non parteciperà al Consiglio d’Europa. Intanto l’Eni ha sospeso la stipula di nuovi contratti relativi all’approvvigionamento di greggio o prodotti petroliferi dalla Russia. «In ogni caso Eni opererà nel pieno rispetto di quanto stabilito dalle istituzioni europee e nazionali», rende noto un portavoce del gruppo petrolifero.\n', '7.49 – 4 morti a Kharkiv \n', 'Un bombardamento nella\n', 'notte da parte della forze armate russe ha colpito un edificio\n', 'residenziale vicino alla città di Kharkiv causando quattro morti, di\n', 'cui due bambini. Lo riferisce la Bbc citando i Servizi di emergenza\n', 'statale dell’Ucraina. L’attacco ha colpito il villaggio di\n', 'Slobozhanske, nel sud-est del paese. I Servizi di emergenza statale\n', 'fanno sapere anche che nell’attacco è stata ferita una bambina di 5\n', 'anni, portata d’urgenza all’ospedale. I soccorritori continuano le\n', 'operazioni di ricerca per estrarre i corpi dalle macerie.\n', '7.28 – La Russia nazionalizza Apple e McDonalds?\n', 'McDonald’s, Ikea e Apple sono incluse nella lista di società che la Federazione Russa potrebbe nazionalizzare, secondo quanto riporta il quotidiano Izvestia e cita l’agenzia di stampa Agi, citando Oleg Pavlov, capo dell’organizzazione ‘Iniziativa del consumatore pubblico’, che si occupa della tutela dei diritti dei consumatori. «Un elenco di società straniere che possono essere nazionalizzate a causa della cessazione del loro lavoro in Russia è stato inviato al governo e alla Procura generale», ha riferito Pavlov precisando che «finora l’elenco comprende 59 società, ma si amplierà in base alle nuove dichiarazioni da parte delle imprese straniere. Tra coloro che sono già nel documento: Volkswagen, Apple, Ikea, Microsoft, IBM, Shell, McDonald’s, Porsche, Toyota, H&M e altri». \n', 'Nei giorni scorsi Russia Unita, il partito di Putin, aveva presentato alla Duma un piano per la nazionalizzazione delle imprese straniere. Pavlov ha anche osservato che le forze dell’ordine, il ministero dell’Industria e del Commercio e Rospotrebnadzor saranno coinvolti nel redigere l’elenco. Nella lista sono incluse le aziende che dichiarano la propria uscita dalla Russia, senza fornire garanzie ai consumatori. Il capo di ‘Iniziativa del consumatore pubblico’, inoltre, h avvertito che nei loro confronti saranno applicate procedure amministrative, penali e giudiziarie.\n', '6.30 – Colpiti gli ospedali di Kiev\n', ' I raid aerei russi sono continuati nella notte, alcuni hanno colpito due ospedali ed una centrale elettrica nella città di Zhytomyr, a ovest di Kiev. Non si hanno indicazioni di vittime. Lo riferisce Sky News. Intanto il ministro degli Esteri ucraino Dmytro Kuleba e quello russo Sergei Lavrov sono arrivati ad Antalya, nel sud della Turchia, dove si incontreranno per discutere della crisi in corso. Il presidente turco Recep Tayyip Erdogan ha auspicato ieri che i colloqui possano aprire la strada a un cessate il fuoco duraturo.\n', '5.20 – I raid a Sumy\n', ' Raid russi lanciati nella notte sulla città di Okhtyrka, nella regione di Sumy nel nord-est dell’Ucraina, avrebbe provocato la morte di un ragazzo 13enne e di due donne, stando a responsabili locali citati dalla Bbc e dal Guardian.\n', '4.20 – I rifugiati al confine tra Slovacchia e Ucraina\n', 'Il sito Nexta pubblica alcune immagini di rifugiati al confine tra Slovacchia e Ucraina. Intanto sarà pronto entro il fine settimana il primo villaggio italiano in Ucraina destinato ad assistere e ospitare i profughi in fuga dai bombardamenti russi. Sarà composto da due tensostrutture pesanti, per un totale di 1000 metri quadrati, in grado di accogliere almeno un migliaio di persone al giorno a Cernivci, cittadina a 30 chilometri dal valico di confine rumeno di Siret, non lontano da Suceaua. A realizzarlo saranno Specchio dei tempi e Specchio d’Italia in partnership con Remar, onlus la cui affidabilità è stata testata in molte situazioni.\n', '3.50 – Sumy colpita\n', 'Alcuni aerei russi hanno condotto raid sul nord-est dell’Ucraina questa notte. E hanno colpito la città di Okhtyrka, nella regione di Sumy, stando ad un amministratore locale citato dalla Bbc, secondo cui sono state prima colpite zone residenziali e un gasdotto alle 00.30 ora locale oggi. Mentre circa 10 minuti dopo è stata la volta della capitale regionale Sumy e del villaggio di Bytytsia. Non è ancora chiaro se vi siano vittime. Ieri circa 5 mila persone erano state evacuate da Sumy, il capoluogo della regione che da giorni è obiettivo dei bombardamenti russi. Nella città sono fuoriusciti 50 mila evacuati. \n', '3.07 – Usa: bombe a caduta libera su Kiev\n', 'Secondo fonti della Difesa Usa la Russia ha lanciato contro l’Ucraina «bombe stupide», le cosiddette bombe a caduta libera che non hanno un obiettivo preciso. Lo sostiene il Washington Post. La fonte precisa di non sapere se «si trattasse di ordigni così concepiti o di un errore» ma quello che è stato constatato è «un aumento dei danni a infrastrutture civili e un numero sempre crescente di vittime tra la popolazione». Le forze di Mosca hanno inoltre lanciato oltre 710 missili dall’inizio dell’invasione due settimane fa.\n', '2.20 – Gb: mercenari russi in Ucraina\n', 'Molto probabilmente mercenari russi sono stati dispiegati sul campo per combattere in Ucraina a sostegno dell’operazione russa. Lo sostiene il ministero britannico della Difesa che cita informazioni di intelligence, in un recente tweet. Dove si ricorda che «lo Stato russo quasi certamente mantiene contatti con gruppi di mercenari nonostante ciò sia stato ripetutamente negato» e si sottolinea che mercenari russi «sono stati accusati di commettere abusi dei diritti umani in diversi paesi, come Siria, Libia e la Repubblica Centrafricana, mentre assoldati dallo Stato russo».\n', '1.40 – Usa: 6000 morti tra i russi\n', 'Sono un numero che va tra i 5.000 e i 6.000 i soldati russi morti in combattimento nelle prime due settimane di conflitto in Ucraina. Lo riferisce una fonte Usa citata da Cbs. Secondo il funzionario americano, i feriti nell’esercito di Mosca sono tra i 15.000 e i 18.000. La fonte ha definito le perdite «molto, molto significative».\n', '1.23 – La Russia vuole accerchiare Kiev\n', 'La Russia non sta abbandonando i suoi piani di accerchiare la capitale ucraina Kiev. Lo sottolineano i militari ucraini nel più recente aggiornamento degli sviluppi sulla battaglia. Nella nota, citata dalla Bbc, il capo di Stato maggiore dell’esercito ucraino afferma che le sue «forze di difesa stanno respingendo e frenando» l’offensiva russa «in tutte le direzioni».\n', '1.10 – Usa: rischio armi chimiche\n', ' La Casa Bianca ha avvertito del rischio che la Russia usi armi chimiche in Ucraina. In un post su Twitter nel quale respingeva come falsità le affermazioni del ministero degli Esteri russo secondo cui gli Usa stanno sviluppando armi chimiche e biologiche in Ucraina al confine con la Russia, la portavoce della Casa Bianca Jen Psaky ha sottolineato che «tutti dovremmo stare allerta rispetto all’uso di armi chimiche da parte della Russia o aspettarci che Mosca le usi per creare un pretesto, è uno schema chiaro». ']"
448,news-922631,"Spuntano le «Z» sul circolo di Casapound, il cortocircuito a Genova dell’associazione “antifascista”: «Denazificazione in corso»",https://www.open.online/2022/03/10/guerra-ucraina-genova-antifascista-vs-casapound-zeta-circolo,2022-03-10 20:38:00,"['Spuntano le «Z» sul circolo di Casapound, il cortocircuito a Genova dell’associazione “antifascista”: «Denazificazione in corso»\n', '\n', 'Con lo stesso pretestuoso motivo usato da Vladimir Putin per spiegare l’invasione in Ucraina, l’associazione genovese usa il marchio dei mezzi militari russi contro i “rivali” di estrema destra\n', 'A Genova i militanti dell’associazione «Genova Antifascista» hanno rivendicato di aver marchiato le saracinesche del circolo locale di Casapound con delle «Z». Il riferimento è proprio diretto a quella stessa «Z» usata dall’esercito russo per marchiare le fiancate dei propri carri armati da quando è iniziata la tragica invasione dell’Ucraina. E gli attivisti dell’associazione genovese non ne fanno segreto, anzi ricalcano lo stesso pretestuoso argomento usato da Vladimir Putin per attaccare Kiev per giustificare il loro gesto: «Denazificazione in corso», hanno scritto nel post Facebook che si è rapidamente riempito di commenti di insulti e critiche.']"
449,news-922455,«La Danimarca invita i siriani a tornare a casa per far posto agli ucraini». La denuncia delle ong,https://www.open.online/2022/03/10/guerra-ucraina-danimarca-siriani,2022-03-10 19:53:00,"['«La Danimarca invita i siriani a tornare a casa per far posto agli ucraini». La denuncia delle ong\n', '\n', 'La posizione ufficiale del ministero per l’Immigrazione è che tutti i rifugiati in Danimarca vengono trattati allo stesso modo. Ma le associazioni di attivisti hanno registrato diverse esortazioni a tornare in Siria, nonostante la guerra civile\n', 'Gli ucraini sono i benvenuti, i siriani no. Questo l’orientamento del governo danese che ha più volte invitato i rifugiati siriani originari di Damasco e di altre città della Siria a tornare in patria, malgrado la guerra civile in corso. Per la Danimarca ora la priorità sul fronte della politica migratoria sembra essere l’accoglienza dei civili in fuga dalle aree del conflitto in Ucraina. Per questo l’esecutivo sta lavorando a una legge che sospenderà le norme sull’asilo per gli ucraini che fuggono dalle zone di guerra dopo l’invasione russa. «Quando c’è la guerra in Europa e un vicino europeo è esposto a ciò che vediamo in Ucraina, non c’è il minimo dubbio nella mia mente – ha spiegato il ministro degli Esteri e dell’Integrazione Mattias Tesfaye -: dobbiamo aiutare come meglio possiamo: accogliendo gli ucraini sul suolo danese». \n', 'La proposta di legge «renderà più facile agli ucraini ricevere permessi di soggiorno in modo che possano iniziare rapidamente la scuola e il lavoro», in linea con l’Unione europea che garantisce protezione temporanea agli ucraini. Ma intanto è polemica sul trattamento riservato ai siriani, che pure sono alle prese in patria con una guerra sanguinosa. Il governo sta esortando questi civili a rientrare nel loro paese nonostante i conflitti in corso, e l’accusa degli attivisti che protestano per le ultime politiche migratorie danesi pesa sull’esecutivo: «In questo modo si mette in pericolo la loro vita». Le associazioni per la tutela del migranti parlano di «ipocrisia» visto il «diverso trattamento». \n', 'Per il momento non si hanno testimonianze di rimpatri forzati ma gli attivisti hanno registrato diversi tentativi di esortazione a tornare in patria. Per sgonfiare la polemica, il ministero danese per l’Immigrazione si è subito affrettato ad affermare che tutti i rifugiati in Danimarca vengono trattati allo stesso modo: «Tutte le persone che richiedono asilo hanno gli stessi diritti». E ha colto l’occasione per ricordare che circa 30 mila siriani a cui è stato concesso un permesso di soggiorno nel 2014 vivono ancora nel Paese. L’associazione Refugees Welcome Denmark protesta anche per il fatto che è in corso una disparità di trattamento: «Se le persone arrivano dall’Afghanistan o dalla Siria sono chiamate migranti fino a quando non hanno lo status di rifugiato. Ora invece chiamiamo immediatamente gli ucraini rifugiati». L’associazione siriana per la dignità dei cittadini parla invece di «politica disumana di ritiro della protezione per i rifugiati siriani in Danimarca».']"
450,news-921661,Le due donne incinte del bombardamento di Mariupol sono la stessa persona? La teoria del complotto firmata Russia,https://www.open.online/2022/03/10/teoria-complotto-ambasciata-russa-donne-vittime-bombardamento-mariupol,2022-03-10 18:28:00,"['Le due donne incinte del bombardamento di Mariupol sono la stessa persona? La teoria del complotto firmata Russia\n', '\n', 'L’ambasciata russa nel Regno Unito ha ripreso una teoria del complotto sui fatti di Mariupol, senza verificare\n', 'A seguito del bombardamento dell’ospedale pediatrico di Mariupol, le istituzioni russe prima avevano affermato che all’interno dell’edificio ci fossero solo combattenti ucraini del battaglione Azov, per poi sostenere che i feriti sarebbero degli attori. Una tesi diffusa anche dall’ambasciata russa nel Regno Unito, arrivando ad accusare una donna di aver interpretato due ruoli nello stesso fantomatico set.\n', 'Per chi ha fretta\n', 'Analisi\n', 'L’ambasciata russa nel Regno Unito, in un tweet pubblicato alle 14:30 del 10 marzo 2022, pubblica un’immagine dove vengono riportate le foto delle donne incinte diventate simbolo del bombardamento dell’ospedale pediatrico di Mariupol, sovrapponendo in queste un timbro «FAKE». Ecco il testo del tweet:\n', 'FM #Lavrov on the #Mariupol attack: The maternity house was long non-operational. Instead, it was used by [bandiera dell’Ucraina] armed forces and radicals, namely the neo-Nazi Azov Battalion. Moreover, #Russia warned #UN Security Council about this 3 days ago.\n', 'Un utente chiede all’ambasciata se la tesi sostenuta sia quella del battaglione Azov che traveste delle donne facendole passare come in dolce attesa. L’ambasciata, rispondendo all’utente, afferma che la donna era veramente incinta, ma che sia la stessa ritratta sia in piedi che nella barella. Non solo, indicano il suo nome: la blogger Marianna Podgurskaya. Ecco il testo del tweet:\n', 'No, it’s the indeed pregnant [bandiera dell’Ucraina] beauty blogger Marianna Podgurskaya. She actually played roles of both pregnant women on the photos. And first photos were actually taken by famous propagandist photographer Evgeniy Maloletka, rather than rescuers and witnesses as one would expect.\n', 'La stessa tesi circolava online diverse ore prima, anche in Italia, come possiamo vedere dal seguente post dove leggiamo «sempre la stessa attrice è stata portata in giro per l’ospedale di Mariupol».\n', 'Sempre in italiano, troviamo il tweet dell’utente @nonkonforme che pubblica la foto della donna portata via in barella con il seguente commento: \n', 'Grandissima interpretazione della modella ucraina Marianna #Podgurskaya, nella sceneggiata messa in piedi da #AssociatedPress e usata da tutti i media occidentali, per veicolare la bufala sull’ospedale pediatrico di #Mariupol. Complimenti a lei e a tutta la troupe. #MassMerda\n', 'L’ambasciata russa smentisce la teoria di alcuni utenti, i quali sostengono che la donna non fosse affatto incinta in quanto dal suo profilo Instagram aveva pubblicato, nel gennaio 2022, una foto dove non risultava affatto in dolce attesa:\n', 'Quella a destra è un’attrice di Mariupol che a gennaio non era incinta. Potrebbe anche essere la sorella gemella, ma perché nessuno dei due soldati l’aiuta a scendere le scale e si mettono in posa per la foto se è incinta di 9 mesi e carica come un mulo?\n', 'Nel suo profilo Instagram, in data 20 gennaio 2022, la blogger di Mariupol pubblicava una foto senza alcuna traccia del pancione o che mostrasse le dimensioni che, viste le immagini del bombardamento, doveva avere all’epoca.\n', 'Le prime cose da notare sono le seguenti: la ragazza indossa dei vestiti estivi, un po’ strano per il mese di gennaio 2022 anche per il luogo dove si trovava nello scatto fotografico: in Turchia.\n', 'Oltre alla foto, troviamo un post Instagram del 25 giugno 2021 dove mostra i biglietti aerei con destinazione Instanbul. Gli utenti, però, si sono soffermati su immagini pubblicate a gennaio ma datate, mentre dal suo profilo pubblico @gixie_beauty sono presenti le foto di febbraio 2022 dove mostra il pancione in bella vista insieme al marito.\n', 'Secondo la teoria diffusa dagli utenti online, successivamente ripresa dall’ambasciata russa nel Regno Unito, la donna era la stessa sia nella foto in piedi che nella barella. C’è un elemento iniziale da tenere in considerazione, ossia che le donne nelle due foto sono vestite in maniera diversa. Ecco gli indumenti indossati dalla ragazza in piedi, nella foto scattata mentre scendeva dall’edificio:\n', 'La donna trasportata nella barella non indossava lo stesso pigiama (un’altra foto qui).\n', 'A fornire ulteriore prova che non si tratta della stessa persona sono proprio i video ripresi sul posto. In una delle riprese si vede meglio il volto della donna trasportata nella barella, non si somigliano affatto.\n', 'Durante le verifiche, Twitter ha rimosso i due tweet dell’ambasciata russa.\n', 'Conclusioni\n', 'L’ambasciata russa nel Regno Unito ha condiviso una teoria del complotto che già circolava in rete da diverse ore. Le blogger non risulta essere un’attrice che interpreta due donne diverse nelle immagini riprese del bombardamento dell’ospedale pediatrico di Mariupol.']"
451,news-922235,Draghi al vertice di Versailles da Macron: «L’Italia non è in recessione. A Putin chiederemo ancora il cessate il fuoco in Ucraina» – Il video,https://www.open.online/2022/03/10/vertice-versailles-draghi-guerra-ucraina-video,2022-03-10 17:57:00,"['Draghi al vertice di Versailles da Macron: «L’Italia non è in recessione. A Putin chiederemo ancora il cessate il fuoco in Ucraina» – Il video\n', '\n', 'Il presidente del Consiglio italiano ha incontrato Emmanuel Macron durante il summit informale europeo sulla guerra in Ucraina \n', 'Si apre oggi a Versailles un vertice informale dei capi di Stato e di governo dei 27 paesi dell’Unione europea. Per l’Italia è arrivato il presidente del Consiglio Mario Draghi. «Ho avuto un lungo incontro con Emmanuel Macron», ha detto. «Abbiamo discusso della guerra, dell’Europa e dell’Italia. Roma e Parigi sono perfettamente allineate con l’Ue per le sanzioni e per il sostegno a Kiev. Continueremo a chiedere a Vladimir Putin di cessare i bombardamenti sui civili». Inizialmente il presidente francese, a cui spetta anche la presidenza semestrale del Consiglio dell’Ue, aveva organizzato il summit per definire genericamente un nuovo modello europeo in grado di garantire «la capacità dell’Ue di avere influenza sul mondo di domani». A seguito dell’invasione russa in Ucraina, al centro del dibattito ci sarà la gestione della guerra: i 27 affronteranno la questione spinosa delle candidature all’Ue presentate da Kiev, Georgia e Moldavia, ma anche temi come la difesa e l’energia. Secondo una bozza diffusa ieri, i Paesi, che da tempo discutono sulla possibilità di avere una difesa comune europea, dovrebbero impegnarsi ad «aumentare risolutamente gli investimenti nella difesa e nelle tecnologie innovanti». \n', '«L’Italia non è in recessione»\n', 'Sulla situazione italiana, Draghi ha detto: «La nostra economia non è in recessione, continua a crescere. Ciò che dobbiamo fare e affrontare subito queste strozzature, queste mancanze di materie prime». C’è stato, ha ammesso, un «rallentamento della crescita», per cui il governo deve «sostenere il potere d’acquisto delle famiglie con la stessa convinzione e rapidità con cui abbiamo sostenuto la risposta alla Russia».']"
452,news-921663,"Incontro Lavrov-Kuleba in Turchia, il ministro ucraino: «Nessun progresso sul cessate il fuoco»",https://www.open.online/2022/03/10/russia-vs-ucraina-turchia-incontro-lavrov-kuleba-turchia,2022-03-10 11:33:00,"['Incontro Lavrov-Kuleba in Turchia, il ministro ucraino: «Nessun progresso sul cessate il fuoco»\n', '\n', 'Fumata nera dal primo vertice ministeriale ad Antalya tra Kiev e Mosca. Lavrov: «Patetiche le dichiarazioni sull’ospedale pediatrico di Mariupol, era una base militare»\n', 'C’è stato stamattina, 10 marzo, l’incontro tra il ministro degli Esteri russo Sergej Lavrov e quello ucraino Dmytro Kuleba ad Antalya, in Turchia. Si è trattato del primo vertice ministeriale dall’inizio della guerra in Ucraina, provocata dall’invasione della Russia dello scorso 24 febbraio. All’incontro era presente anche Mavlut Cavusoglu, ministro degli Esteri turco. Durante le due conferenze stampa parallele tenutesi dopo i vertice, Kuleba ha fatto sapere di aver discusso anche di un cessate il fuoco di 24 ore per risolvere la maggior parte delle «questioni urgenti» dal punto di vista umanitario. Nei giorni scorsi, molte delle evacuazioni previste in alcune città ucraine (come Mariupol’ e Irpin’) sono state ostacolate dalla ripresa dei bombardamenti. Per Kuleba, però, non ci sono stati progressi significativi: «Sul cessate il fuoco di 24 ore non abbiamo fatto progressi. Sembra che ci siano altre persone che decidono su questo in Russia». Al nulla di fatto di oggi seguirà un nuovo incontro tra le due parti, che si sono dette pronte a continuare i negoziati e lavorare sulla «questione umanitaria». \n', '\n', 'Il tuo browser non supporta il tag iframe\n', 'Lavrov: «Non abbiamo invaso l’Ucraina. L’attacco all’ospedale di Mariupol’ ha colpito una base militare»\n', 'Proprio a Mariupol’ c’è stato ieri un attacco all’ospedale pediatrico, per il quale la Russia ha ricevuto condanne internazionali da più parti. Lavrov ha dichiarato che si tratta di solo di «presunte» violazioni dei diritti umani, e che riguardano piuttosto una «propaganda patetica» alimentata dall’Occidente in funzione antirussa, nonostante siano state diffuse immagini di donne partorienti ferite e in fuga dalla struttura. In generale sulla guerra, Lavrov ha difeso la versione del Cremlino: «Non abbiamo attaccato in Ucraina», ha detto. «In Ucraina si è definita una situazione che ha creato una minaccia per Mosca (l’avvicinamento alla Nato, ndr). Abbiamo fatto vari appelli ma nessuno ci ha ascoltato».\n', 'Immagine di copertina: EPA/CEM OZDEL Video: Agenzia Vista / Alexander Jakhnagiev']"
453,news-921623,La Repubblica Ceca vuole mettere fuori legge la Z dei russi: «È un reato contro la pace»,https://www.open.online/2022/03/10/guerra-ucraina-russia-z-fuorilegge-repubblica-ceca,2022-03-10 10:55:00,"['La Repubblica Ceca vuole mettere fuori legge la Z dei russi: «È un reato contro la pace»\n', '\n', 'Per i trasgressori sono previste conseguenze penali. Intanto il maxi convoglio militare russo che avanza da nordovest verso Kiev «ha fatto pochi progressi»\n', 'La Repubblica Ceca vuole mettere fuorilegge il simbolo della lettera Z usato dai russi durante l’invasione dell’Ucraina. E lo vuole alla svastica nazista. Lo riporta il giornale Seznam Zpravy, spiegando che l’esibizione della “Z” in pubblico nella Repubblica Ceca sarà considerato un reato contro la pace. Per i trasgressori sono previste conseguenze penali. Le origini della lettera Z che si trova su alcuni dei mezzi russi arrivati in Ucraina sono incerte: alcuni analisti militari ritengono che le lettere corrispondano a specifiche zone geografiche delle forze russe coinvolte. Secondo alcuni, sui carri armati utilizzati nella guerra Russia-Ucraina non comparirebbe solo la lettera Z, ma anche le lettere |X|,O, V, X, A. Nei giorni scorsi il ginnasta Ivan Kuliak si è presentato sul podio della\xa0Coppa del Mondo di ginnastica, accanto all’ucraino Kovtun Illi,\xa0proprio con una Z. \n', 'Foto copertina da: Nexta']"
454,news-921507,"Ucraina, a Kiev è arrivato «Wali»: il canadese è il cecchino più letale del mondo",https://www.open.online/2022/03/10/guerra-ucraina-cecchino-wali,2022-03-10 10:15:00,"['Ucraina, a Kiev è arrivato «Wali»: il canadese è il cecchino più letale del mondo\n', '\n', 'Arrivato nel paese invaso dai russi col contingente canadese, spiega di voler aiutare gli ucraini: «Vengono bombardati solo perché vogliono essere europei»\n', '“Wali” è un cecchino. Il più famoso del mondo. Ha partecipato due volte alla guerra in Afghanistan, nel 2009 e nel 2011, e ora sta combattendo in Ucraina. Lo chiamano così, è il suo soprannome, ed è uno scienziato informatico franco-canadese. In Afghanistan, si dice di lui, ha ucciso col suo fucile da cecchino dozzine di nemici e le sue gesta sono ora note in tutto il mondo: faceva parte dell’unità d’élite JTF-2 e dello stesso gruppo di cecchini con il record di uccisioni a distanza più lunga (3.540 metri). Ha risposto all’appello del presidente ucraino Volodymir Zelensky che ha chiesto a volontari di tutto il mondo a unirsi alla lotta di Kiev contro l’invasione russa iniziata ormai due settimane fa. “Wali” è arrivato mercoledì insieme al contingente canadese. \n', 'La produttività media di un cecchino è di 7 uomini uccisi al giorno, spiega Nexta Tv. “Grandi” cecchini possono arrivare fino a 10. “Wali” può arrivare, si spiega, a fare anche 40 morti al giorno. Un fatto che lo ha reso famoso in tutto il mondo, anche perché, anche se il suo nome non è noto, non si è mai sottratto agli schermi e ha partecipato a parecchi programmi televisivi. Secondo Marca.com l’uomo, quando combatteva, faceva parte del Royal 22e Regiment. «Erano così felici di averci. È come se fossimo diventati subito amici. Voglio aiutarli. È così semplice», ha raccontato in un’intervista con CBC News. «Devo aiutarli perché ci sono persone qui che vengono bombardate solo perché vogliono essere europee e non russe. Una settimana fa stavo ancora programmando cose. Ora sto maneggiando missili anticarro in un magazzino per uccidere persone reali … Questa è la mia realtà in questo momento. Mia moglie si è opposta all’idea, e questa è stata la parte più difficile della decisione».']"
455,news-921563,"La battaglia attorno a Kiev – Il video dell’attacco ucraino alla colonna russa a Brovary, nord della capitale",https://www.open.online/2022/03/10/guerra-ucraina-russia-drone-attacco-brovary-video,2022-03-10 10:00:00,"['La battaglia attorno a Kiev – Il video dell’attacco ucraino alla colonna russa a Brovary, nord della capitale\n', '\n', 'Le immagini mostrano i mezzi che esplodono uno per uno e vengono distrutti \n', 'L’account Twitter delle Forze Armate ucraine ha pubblicato un video che mostra un drone che sorvola una colonna di mezzi russi a Brovary, a nord est di Kiev in Ucraina. I mezzi esplodono uno per uno e vengono distrutti. ']"
456,news-921491,"Ucraina, Canfora: «Salvini? Sbaglia, ma l’Ucraina ha tradito gli accordi del 1991»",https://www.open.online/2022/03/10/guerra-ucraina-vs-russia-canfora-salvini,2022-03-10 09:07:00,"['Ucraina, Canfora: «Salvini? Sbaglia, ma l’Ucraina ha tradito gli accordi del 1991»\n', '\n', 'Il filologo: Kiev sta disattendendo gli accordi successivi alla caduta del Muro di Berlino \n', 'Salvini sbaglia, sì, ma anche l’Ucraina ha violato gli accordi. Il filologo Luciano Canfora ha le idee chiare sull’invasione della Russia e ne parla oggi in un’intervista rilasciata alla Gazzetta del Mezzogiorno. Per il prof il segretario della Lega «ha fatto una delle sue figure. Tra l’altro con un sindaco di un paesucolo, uno ancora più nazionalista come idee e provenienza politica, che praticamente ha rifiutato di incontrarlo, sventolando la maglietta pro-Putin che Salvini aveva indossato nel 2017. Come ha potuto Salvini? Invece di andare e prendere le difese di Putin…». Ma per Canfora «questa è una guerra tra potenze. Invano si cerca di far capire che nessuna potenza può accettare i missili a pochi chilometri dalla sua capitale. Il politico americano Bernie Sanders lo ha detto chiaramente, quando ha fatto un parallelo interessante: “Se il Messico si alleasse con il peggior nemico degli Stati Uniti, che faremmo?”. Una domanda che spiega molte cose. L’Ucraina sta disattendendo gli accordi del ’91, quando i Paesi dell’Unione Sovietica si staccavano da questa, formando la Comunità degli Stati indipendenti, CSI. E invece nel 2014 viene fatto un colpo di Stato e si caccia il governo in carica. Pensate, come con al-Sisi in Egitto, al quale abbiamo dato armi e aiuti infischiandoci di tutto, di Regeni e di tante altre cose».']"
457,news-921455,Perché la Russia rischia il default e cosa succede se Mosca non paga i debiti,https://www.open.online/2022/03/10/russia-rischio-default-cosa-succede,2022-03-10 08:54:00,"['Perché la Russia rischia il default e cosa succede se Mosca non paga i debiti\n', '\n', 'A pesare sulle casse dello Stato sono soprattutto le sanzioni imposte dall’Occidente che hanno, di fatto, “isolato” il Paese guidato da Putin\n', 'La Russia, dopo l’operazione militare in Ucraina, sarebbe in gravi difficoltà economiche. Per l’agenzia Fitch, infatti, un default di Mosca, cioè la possibilità che il Paese guidato da Putin non riesca a onorare i debiti, sarebbe «imminente». Non più, dunque, un’ipotesi ma una possibilità concreta. Dall’altra parte, però, un’analisi di Algebris spiega che, grazie alla vendita di materie prime ai prezzi attuali, la Russia dovrebbe riuscire a superare, indenne, le sanzioni. Ma cosa succede quando un Paese va in default, dunque quando non è più in grado di pagare i debiti in termini di pagamento degli interessi e/o di rimborso del capitale? \n', 'Il pericolo fallimento \n', 'Lo spiega stamattina Repubblica secondo cui a quel punto dovrebbero partire le negoziazioni con gli obbligazionisti per la ristrutturazione del debito. Peccato che, nell’attuale situazione, sembra essere difficile, se non impossibile, che le parti possano trovare un accordo che possa piacere a tutti. Mosca, infatti, è in sofferenza non tanto per la mancanza di risorse quanto per le sanzioni che arrivano dall’Occidente. A far più male alla Russia è il congelamento di 640 miliardi di dollari di riserve internazionali in valuta estera. Quella del 15 aprile potrebbe essere una data importante per Putin: solo a metà del prossimo mese, quando saranno scaduti i 30 giorni di grazia entro i quali andranno saldati gli interessi su un bond per un totale di 117 milioni di dollari, si capirà davvero in quali condizioni economiche versa la Russia.\n', 'Le conseguenze del default\n', 'Ma se uno Stato va in default cosa succede? Oltre a conseguenze in termini di reputazione, rischia di essere escluso dai mercati dei capitali a fronte – nel caso della Russia – di circa 40 miliardi di dollari di titoli sovrani diffusi a livello internazionale senza considerare poi il debito in obbligazioni delle società russe che ammonta a oltre 200 miliardi di dollari. Un problema, dunque, che si ripercuoterebbe anche sui grandi gruppi a partecipazione pubblica come i colossi del gas e del petroli Gazprom e Rosneft. Impossibile prevedere, invece, l’impatto che un’insolvenza della Russia possa causare sulle Borse (considerando poi che, in questo caso, non avrebbe nemmeno la solidarietà da parte delle banche centrali, come spiega Il Giornale). L’ultimo default di Mosca risale al 1998 con l’allora presidente Boris Eltsin. Intanto l’unica contromossa fatta dal presidente Putin è stata quella di autorizzare, con decreto, il pagamento in rubli russi (decisamente svalutati) i creditori dei Paesi impegnati in attività ostili. Tra cui ci sono, appunto, l’Italia e tutta l’Unione Europea.\n', 'Foto in copertina di repertorio: EPA/ALEKSEY NIKOLSKYI/SPUTNIK']"
458,news-921467,"Ucraina, il sito di Kiev che raccoglie le prove delle violazioni dei diritti umani da parte dei russi",https://www.open.online/2022/03/10/guerra-ucraina-vs-russia-sito-internet-diritti-umani,2022-03-10 08:49:00,"['Ucraina, il sito di Kiev che raccoglie le prove delle violazioni dei diritti umani da parte dei russi\n', '\n', 'Le segnalazioni verranno trattate da un team di avvocati qualificati. Serviranno, spiegano gli ucraini, per accusare Mosca di genocidio \n', 'Per raccogliere casi, prove e documentazione di violazione dei diritti umani da parte dei russi nell’invasione dell’Ucraina – e accusare la Russia di «genocidio», il governo di Kiev ha creato una piattaforma dedicata. A darne notizia è stato il capo dell’Ufficio del presidente Andriy Yermak, come riportato da The Kyiv Independent. «I fatti raccolti saranno usati come prova per la difesa e la rappresentanza dell’Ucraina presso la Corte europea dei diritti dell’uomo e la Corte internazionale di giustizia», spiega. Con il suo decreto, il presidente Volodymyr Zelensky «ha già autorizzato i responsabili a rappresentare e difendere gli interessi dell’Ucraina presso la Corte internazionale di giustizia delle Nazioni Unite nel caso contro la Russia con l’accusa di genocidio. E ci saranno altri casi del genere». Yuliya Sokolovska, che fa parte dell’Ufficio del presidente, aggiunge che il suo dipartimento, insieme al ministero della Giustizia, quello degli Esteri e l’Ufficio di Rappresentanza del Presidente dell’Ucraina nella Repubblica Autonoma di Crimea stanno coordinando gli sforzi, «sono riusciti ad avere il sostegno dei partner e creare tempestivamente una piattaforma intergovernativa, che renderà possibile la raccolta di prove delle violazioni dei diritti umani» in Ucraina. «Le informazioni ricevute consentiranno di perseguire la Federazione Russa e difendere gli interessi dell’Ucraina nei tribunali internazionali», spiega. Per inviare segnalazioni si compila un modulo in cui è necessario dare conto di quanto si segnala, aggiungendo eventuali prove a disposizione come foto, video, documenti, informazioni su testimoni, vittime. Testimonianze e informazioni così inoltrate, si spiega, saranno sotto protezione ed elaborate da una squadra di legali qualificati.']"
459,news-921457,L’esperto di nucleare Ricotti: «Chernobyl? Vi spiego perché l’allarme è ingiustificato»,https://www.open.online/2022/03/10/russia-ucraina-allarme-nucleare-chernobyl-perche,2022-03-10 08:21:00,"['L’esperto di nucleare Ricotti: «Chernobyl? Vi spiego perché l’allarme è ingiustificato»\n', '\n', '«Il combustibile nucleare è ormai spento da molti anni, anche se emette ancora calore e dunque va raffreddato. Ma la potenza residua è davvero bassa»\n', 'Marco Ricotti, professore di Impianti nucleari al Politecnico di Milano e coordinatore del gruppo di lavoro Iaea per i reattori di nuova generazione (gli small modular reactors), in un’intervista a Repubblica oggi spiega che il panico per Chernobyl è ingiustificato e ci sono i mezzi per tenere tutto sotto controllo. «Non c’è niente di più difficile da nascondere della radioattività: la sensibilità degli strumenti è tale che captiamo persino l’isotopo Potassio 40 contenuto nelle banane, figuriamoci se può passare inosservata la dispersione di materiale radioattivo da una delle centrali ucraine», spiega Ricotti. Che poi fa capire perché l’allarme è infondato: «Il combustibile nucleare è ormai spento da molti anni, anche se emette ancora calore e dunque va raffreddato. Ma la potenza residua è davvero bassa». L’acqua della piscina, però potrebbe evaporare lasciando il combustibile a contatto con l’aria: «Sappiamo che ci sono dei generatori di elettricità di emergenza. Avranno anche una autonomia limitata a 48 ore ma per farli continuare a funzionare basta rifare il pieno di gasolio che non credo manchi alle truppe russe che hanno preso il controllo della centrale. E anche se i generatori dovessero andare fuori uso basterebbe aggiungere acqua alla piscina, in modo da compensare quella evaporata per il calore». Se ci fosse una perdita a Chernobyl, invece, «Gli esagoni in cui è suddiviso il territorio europeo, anziché essere celesti, in Ucraina sarebbero viola, e al passare dei giorni la macchia viola si allargherebbe». ']"
460,news-921407,"L’intervista di Zelensky: «Per Putin è solo l’inizio, vuole dividere l’Europa. Io? Vivo tra la mia gente, non ho paura»",https://www.open.online/2022/03/10/ucraina-zelensky-intervista-russia-putin,2022-03-10 05:55:00,"['L’intervista di Zelensky: «Per Putin è solo l’inizio, vuole dividere l’Europa. Io? Vivo tra la mia gente, non ho paura»\n', '\n', 'Il presidente dell’Ucraina in un colloquio con il Corriere e Die Zeit: « Il Cremlino non pensava certamente che questa, per noi, sarebbe stata la Grande guerra patriottica»\n', '«Vivo tra la mia gente, è la migliore protezione che ci sia». Risponde così Volodymir Zelensky alla domanda su come si stia proteggendo oggi che è tra gli obiettivi dei russi nella guerra in Ucraina. Il presidente rilascia una lunga intervista a Cathrin Gilbert di Die Zeit, pubblicata anche dal Corriere della Sera. E parla dell’invasione: «Quando la Russia la preparava Putin non poteva immaginare che gli ucraini avrebbero difeso il loro Paese con tale determinazione. Non solo pochi individui, bensì la nazione intera. Il Cremlino non pensava certamente che questa, per noi, sarebbe stata la Grande guerra patriottica — proprio come quella che l’Unione sovietica combatté contro Hitler. I collaboratori di Putin non conoscono affatto l’Ucraina. Ma noi siamo così. Con l’Ucraina al tuo fianco, ti senti al sicuro. È un principio, questo, che servirà da lezione a molti in Occidente».\n', 'Zelensky parla di come sta vivendo attualmente: «Dormo pochissimo, bevo una quantità impressionante di caffè, e sono costantemente impegnato in discussioni e trattative. Sto facendo molte cose indispensabili per assicurare la difesa e la salvezza dei miei connazionali». Rivela che si trova a Kiev e che la sua famiglia è rimasta in Ucraina. E dice che da ebreo è rimasto colpito dal paragone tra il Donbass e l’Olocausto: «Sono convinto che il presidente russo ben di rado si confronta con persone oneste e sincere. Qualunque cosa gli arrivi all’orecchio o gli venga consegnato nei rapporti scritti, questo è quanto sentiamo dire da lui». Sulle sanzioni fa sapere che «occorre innanzitutto bloccare l’esportazione di gas e prodotti petroliferi. Chiudere i porti di tutto il mondo alle navi russe. I trasportatori devono rifiutarsi di inviare e ricevere merci da o perla Russia. Escludere tutte le banche russe dal sistema Swift, e dico tutte, senza eccezioni. Queste sono le azioni concrete da intraprendere. Se non lo fate adesso, sarete costretti ad adottare misure molto più pesanti per proteggere le repubbliche baltiche, la Polonia, la Moldavia, la Georgia, ed altri Paesi confinanti con la Russia da possibili invasioni».\n', 'Sulla minaccia nucleare Zelensky ha le idee chiare: «Credo sia un bluff. Una cosa è agire da assassino criminale, un’altra scegliere il suicidio. A mio avviso, le minacce di Putin sono un segnale di debolezza. Ricorre alla minaccia delle armi nucleari perché i suoi piani non stanno funzionando. Sono certo che la Russia è ben consapevole delle conseguenze catastrofiche di qualunque tentativo di far uso delle armi nucleari». Ma dice che il piano dello Zar non terminerà con l’Ucraina: «Il suo scopo è quello di dividere e lacerare l’Europa, come sta facendo con l’Ucraina. Ascoltate quello che dice la propaganda russa. Lo predicano persino dalle loro chiese, che bisogna conquistare altri Stati: la Moldavia, la Georgia, le repubbliche baltiche. A mio avviso anche la Polonia è minacciata. Anzi, l’intero continente europeo è in pericolo, fintanto che a Putin verrà consentito di aggredire un Paese vicino».']"
461,news-921395,Il piano d’emergenza del governo per la guerra in Ucraina: i risparmi su luce e gas e il problema delle merci,https://www.open.online/2022/03/10/guerra-ucraina-piano-emergenza-governo-draghi,2022-03-10 05:25:00,"['Il piano d’emergenza del governo per la guerra in Ucraina: i risparmi su luce e gas e il problema delle merci\n', '\n', 'Oggi un consiglio dei ministri con le misure per la pubblica amministrazione. La convocazione del Nisp con i vertici dell’intelligence\n', 'Un consiglio dei ministri per discutere un piano d’emergenza per la guerra in Ucraina. Che preveda risparmi di elettricità e gas e altre misure che mitigano il possibile impatto delle sanzioni alla Russia e delle ritorsioni di Putin. È quello che andrà in scena oggi per fronteggiare lo scenario disegnato nelle scorse ore a Palazzo Chigi. Dove è stato convocato il Nisp (Nucleo Interministeriale Situazione e Pianificazione), ovvero il gabinetto di guerra coordinato dalla presidenza del consiglio insieme ai ministri tecnici e ai vertici dell’intelligence. E che cercherà di affrontare anche uno dei problemi più scottanti sul tavolo della crisi. Ovvero quello degli approvvigionamenti. \n', 'Cos’è il Nisp\n', 'Il Nisp svolge il coordinamento tra ministeri ed enti nell’ottica della prevenzione e della preparazione delle crisi. È preposto all’acquisizione e alla circolazione delle notizie di interesse nazionale e promuove le procedure di coordinamento nei settori della sicurezza nazionale. Nelle situazioni di crisi monitora la situazione di interesse e formula una o più ipotesi di posizione nazionale. Proponendole poi alla presidenza del consiglio e ai ministeri competenti con il coordinamento del Viminale. Ieri, spiega Repubblica, il ministro dello Sviluppo Economico Giancarlo Giorgetti ha fatto sapere al responsabile dell’Economia Daniele Franco e a quello della Transizione Energetica Roberto Cingolani cosa sta succedendo sul fronte delle merci. «Abbiamo grossi problemi di approvvigionamenti, come nel resto di Europa, sui mangimi e sementi per i nostri animali. C’è un problema per i rottami di acciaio e l’argilla e, più in generale, su tutto quello che arriva da Russia, Ucraina e dalla rotta Est-Ovest. Le scorte sono esaurite», ha sostenuto. \n', 'Una crisi che somiglia a quella del 2006, quando per una divergenza sul gasdotto che attraversa Kiev la Russia chiuse i rubinetti. Ma oggi la guerra rende tutto più preoccupante. Tanto che al Mise, spiega ancora il quotidiano, ipotizza il blocco dell’export. Ma la strategia che ha prevalso per ora è quella della vendita verso le aziende delle nostre filiere. Anche se a un prezzo maggiore rispetto a quello pagato finora. Sul campo dell’energia dal 27 febbraio l’Italia è in stato di preallerta. E questo prevede la riduzione dei consumi. Che avverrà prima di tutto nelle pubbliche amministrazioni. Attraverso, per esempio, la riduzione dell’illuminazione nei palazzi pubblici, a partire dai monumenti minori. E la riduzione del riscaldamento. I sindaci si stanno già muovendo in questo senso.\n', 'Elettricità e riscaldamento\n', 'Chi può abbasserà già nelle prossime ore la luce di monumenti e palazzi. Le strade saranno invece illuminate, così come i luoghi in cui esiste una esigenza di sicurezza. Abbassare di un grado e, soprattutto al Sud e ridurre le ore di accensione è invece il piano per il riscaldamento. Ma qui le scorte reggono almeno fino a maggio, si va verso l’estate. Ma ci si prepara anche alla situazione peggiore qualora Putin già la prossima settimana interrompesse le forniture. Nel frattempo, come ha spiegato ieri Draghi in Parlamento, l’Italia si deve attrezzare per non dipendere più dalle forniture di Mosca. Spostandosi su altri mercati, aumentando i rigassificatori, e raddoppiando fino a 5 miliardi la produzione italiana di gas da destinare a prezzi calmierati alle imprese, un terzo almeno alle Pmi. \n', 'Ma anche aumentando il risparmio energetico, parole, queste ultime, che ai deputati hanno ricordato proprio l’invito della commissione Ue ad abbassare di un grado il termosifone. La strategia dell’esecutivo, ha ribadito Draghi alla Camera, guarda al breve periodo con l’obiettivo di sostituire in tempi rapidi le forniture di gas russo. Ma in un orizzonte di medio e lungo termine deve insistere nel diversificare le fonti di energia. Spingendo al massimo le rinnovabili con una operazione di profonda semplificazione. E senza escludere nessun contributo, nemmeno quello del nucleare “pulito”, che potrebbe avere nel prossimo futuro sviluppi promettenti. Il consorzio Eurofusion che, ricorda il premier, gestisce 500 milioni di finanziamenti Euratom, potrebbe tradurre gli studi nel primo prototipo di reattore a fusione entro il 2028.']"
462,news-921385,"Zelensky: «Europei, non potete dire di non aver visto cosa è successo a Mariupol’» – Il video",https://www.open.online/2022/03/10/guerra-ucraina-zelensky-mariupol-video,2022-03-10 04:09:00,"['Zelensky: «Europei, non potete dire di non aver visto cosa è successo a Mariupol’» – Il video\n', '\n', 'Il presidente dell’Ucraina torna a chiedere all’Occidente di intervenire sulla Russia \n', 'Il presidente dell’Ucraina Volodymyr Zelensky torna a parlare in un video pubblicato su Facebook in cui si rivolge ai suoi cittadini e a quelli europei. «Europei! Non potrete dire di non aver visto cosa è accaduto agli ucraini, cosa è accaduto ai residenti di Mariupol!», dice Zelensky nel videomessaggio tornando a chiedere all’Occidente di esercitare maggiore pressione sulla Russia per negoziare e per porre fine alla guerra. Zelensky dice anche che continua l’evacuazione dall’Ucraina, con 35mila persone già portate in salvo. E accusa i russi su Mariupol’, dove ieri, secondo gli ucraini, Mosca ha bombardato un ospedale pediatrico. I russi hanno risposto sostenendo che il nosocomio era stato convertito in base militare. ']"
463,news-921317,No! Questo non è un video dell’ospedale pediatrico bombardato a Mariupol,https://www.open.online/2022/03/10/video-ospedale-pediatrico-bombardato-mariupol,2022-03-10 01:56:00,"['No! Questo non è un video dell’ospedale pediatrico bombardato a Mariupol\n', '\n', 'Per sostenere la presenza di soldati nell’ospedale pediatrico bombardato a Mariupol, gli utenti propongono un video che però risulta registrato dalla parte opposta della città\n', 'L’esercito russo di Vladimir Putin ha bombardato un ospedale pediatrico a Mariupol. Diversi video e foto testimoniano l’accaduto, così come le persone ferite e tratte in salvo. Secondo la portavoce del Ministero degli Esteri di Mosca, Maria Zakharova, l’ospedale era diventato una base dell’esercito ucraino una volta evacuati i pazienti all’interno della struttura, un’affermazione smentita dalle riprese delle donne in dolce attesa e ferite dal bombardamento. Alcuni utenti, a sostegno delle affermazioni della Russia, hanno condiviso un video per sostenere che nei tetti dell’ospedale vi fossero appostati dei soldati ucraini. C’è un problema: hanno sbagliato di molto l’edificio.\n', 'Per chi ha fretta\n', 'Analisi\n', 'Il video circola via Twitter (qui, qui, qui e qui):\n', 'Ecco il video che fa vedere come l’ospedale colpito non era funzionante e viene usato come base dai “valorosi guerrieri” di Zelensky i filonazisti di Azov\n', 'Successivamente arriva anche su Facebook. Ecco uno dei post:\n', 'Ecco la ripresa fatta da un drone russo sull’ospedale che poi è stato bombardato che fa vedere come nell’edificio ci siano soldati delle milizie ucraine che usavano l’ospedale come postazione militare\n', 'Eccone un altro con un’analisi più dettagliata:\n', 'Mi dice un fotoreporter che sta là, che la faccenda dell’ospedale pediatrico sarebbe una montatura. L’ospedale era vuoto, sono stati usati scudi umani a mò di comparse. Sul tetto militari ucraini appostati. Un minuto dopo Zelensky ha chiesto di nuovo la no fly zone…A me il dubbio è venuto subito, pensando “cui prodest”. Fa il paio con la balla del bombardamento della centrale nucleare. Non dimentichiamoci che Zelensky è un attore consumato.\n', 'Ecco un post con un testo più strutturato, che ricorda uno dei testi diffusi da qualche canale Telegram filo russo:\n', 'Fake: Vladimir Zelensky su Instagram ha definito atrocità il bombardamento russo all’ospedale pediatrico Mariupol e ha affermato che i bambini, le loro madri e i medici sono sotto le macerie. \n', 'Verità: l’ospedale pediatrico non ha funzionato dall’inizio dell’operazione speciale della Russia in Ucraina. I medici sono stati cacciati via da militanti del battaglione nazionalista Azov. L’8 marzo, in un’intervista a Lenta.ru, il figlio di uno dei dipendenti dell’ospedale ha affermato che “negli ultimi giorni di febbraio persone in uniforme sono arrivate all’ospedale pediatrico dove lavora sua madre. I militari hanno cacciato via il personale dell’ospedale e hanno allestito punti di fuoco nell’edificio”. Le sue parole sono confermate da filmati pubblicati dai canali telegrafici ucraini dall’interno dell’ospedale dopo il bombardamento. Sono visibili mobili distrutti e vetri rotti, ma non ci sono corpi dei morti\n', 'Il video proviene dal canale Telegram WarGonzo, ma senza alcun riferimento all’ospedale pediatrico ma a un generico «usano i grattacieli di Mariupol».\n', 'Notiamo che la struttura è quella di una serie di edifici nell’estremo est di Mariupol.\n', 'Ecco le indicazioni stradali tra gli edifici ripresi nel video e l’ospedale pediatrico, giusto per comprendere la distanza:\n', 'Per sostenere la presenza di militari e di armi all’interno dell’ospedale pediatrico, c’è chi pubblica una foto facendo intendere che sia quella relativa alla struttura bombardata. Neanche in questo caso si tratta dell’ospedale colpito.\n', 'La stessa foto è stata condivisa dall’utente Lambrenedetto per parlare dell’ospedale: \n', 'L’edificio ripreso nella foto si trova molto lontano dal luogo del bombardamento:\n', 'Da questa immagine possiamo comprendere le distanze tra un edificio e l’altro:\n', 'L’ospedale colpito è il Dytyacha Konsul’tatyvno-Diahnostychna Poliklinika.\n', '\n', 'Il tuo browser non supporta il tag iframe\n', 'Grazie a Google Maps riusciamo ad individuare i punti corrispondenti ai video e alle foto diffuse online del bombardamento e dei danni provocati (i video li trovate qui).\n', 'Conclusioni\n', 'Il video diffuso online non riguarda affatto l’ospedale bombardato. Le immagini ritraggono un edificio lontano, precisamente dalla parte opposta e a est della città.']"
464,news-918779,"Guerra in Ucraina, sotto attacco Mariupol e Kharkiv. Allarme su Chernobyl e Zaporizhzhya: «Persi i contatti»",https://www.open.online/2022/03/09/crisi-ucraina-9-marzo,2022-03-09 23:30:00,"['Guerra in Ucraina, sotto attacco Mariupol e Kharkiv. Allarme su Chernobyl e Zaporizhzhya: «Persi i contatti»\n', '\n', 'Gli Stati Uniti non forniranno jet all’Ucraina. Le forze di Mosca continuano a stringere d’assedio le città. La Cina accusa: «Nato e Usa responsabili del conflitto» \n', 'La Russia continua ad avanzare e conquista la centrale nucleare di Zaporizhzhia. Le forze di Mosca stringono d’assedio le città mentre a Kiev tornano a suonare le sirene d’allarme. L’offerta di una nuova tregua per stamane arrivata dai russi fa pensare che vogliano evacuare il più possibile dai centri abitati prima di sferrare l’attacco. Il «regime del silenzio», come lo chiamano a Mosca, partirà dalle 10 del mattino ora locale. Si era assicurato il passaggio da Kiev, Chernihiv, Sumy, Kharkiv e Mariupol, ma in queste due ultime città sono ripresi gli attacchi. Intanto l’Unione europea avrebbe trovato un accordo per inasprire le sanzioni contro la Russia: nel nuovo pacchetto ci sarebbe anche l’esclusione dal sistema Swift di tre banche della Bielorussia.\n', '23.26 – Più di un milione di bambini in fuga\n', 'Oltre 1 milione di bambini sono fuggiti dall’Ucraina verso Paesi vicini. Il dato è della direttrice dell’Unicef, Catherine Russell, che ha aggiunto che almeno 37 bambini sono rimasti uccisi e 50 feriti nel conflitto. Russell si è anche detta «inorridita» per l’attacco contro l’ospedale di Mariupol. «Se confermato è la prova dell’orribile tributo che questa guerra sta imponendo ai bambini e alle famiglie dell’Ucraina».\n', '22.06 – Persi di nuovo i dati di Chernobyl e Zaporizhzhia\n', 'I sistemi dell’Agenzia internazionale per l’energia atomica che monitorano la centrale nucleare ucraina di Chernobyl e quella di Zaporizhzhia hanno smesso di trasmettere dati. Lo rende noto l’Aiea sul suo profilo Twitter. Ieri c’era stata un’interruzione simile. \n', '22.00 – Il Pentagono contro il trasferimento di jet polacchi a Kiev \n', 'Gli Stati Uniti hanno fatto sapere di non condividere il trasferimento di aerei da combattimento all’Ucraina in questo momento. Il Pentagono ritiene possa essere una mossa «ad alto rischio» che potrebbe aumentare le tensioni con la Russia. A riferirlo il portavoce John Kirby a proposito di una domanda sull’ipotesi di fornire i Mig-29 polacchi all’Ucraina. Kirby ha spiegato che gli Stati Uniti pensano piuttosto siano necessarie altre armi per aiutare Kiev a difendersi.\n', '21.44 – Gli Usa valutano nuove sanzioni alla Russia: nel mirino il fornitore di energia nucleare Rosatom \n', 'L’amministrazione Biden sta valutando la possibilità di sanzionare il fornitore russo di energia nucleare Rosatom. A renderlo noto è un giornalista di Bloomberg, secondo il quale ci saranno delle implicazioni enormi per gli operatori nazionali di estrazione di uranio e di energia nucleare. Lo stesso precisa in un tweet che per il momento nessuna decisione è stata ancora presa. Rosatom Corporation è anche uno dei principali fornitori di combustibili e di tecnologie per le centrali elettriche in tutto il mondo.\n', '21.30 – Londra fornirà difese anti-aeree all’Ucraina \n', 'La ministra degli Esteri inglese Liz Truss ha annunciato che il Regno Unito fornirà sistemi di difesa aerea all’Ucraina per consentire alle forze armate di meglio difendersi. «Il modo migliore per aiutare a proteggere i cieli è attraverso le armi antiaeree, che ora il Regno Unito fornirà all’Ucraina», ha detto Truss, che ha incontrato il segretario di Stato americano Antony Blinken a Washington. Londra è contraria a una no fly zone ma vorrebbe «raddoppiare le sanzioni» occidentali. Inoltre vorrebbe che tutti i Paesi del G7 bloccassero l’importazione di gas e petrolio russi.\n', '21.00 – Zelensky: «L’Ue segua i veri valori, moriamo anche per voi»\n', '«Questo deve fare l’Europa. Difendere la semplice vita e mettere i veri valori al primo posto. Quello che sta succedendo a noi, può succedere anche a voi. E questo per me è molto importante: noi moriamo anche per voi». Queste le parole del presidente ucraino Zelensky, nel corso di una intervista alla Bild. «In ogni trattativa – ha continuato – il mio obiettivo è quello di porre fine alla guerra con la Russia. E sono anche pronto a determinati passi. Si può arrivare a dei compromessi ma questi non devono rappresentare un tradimento del mio Paese». «Anche la controparte deve essere pronta a muoversi, perciò si chiamano compromessi.E solo così possiamo uscire da questa situazione – ha affermato Zelensky -. Non abbiamo ancora avuto un contatto diretto fra presidenti. Solo dopo colloqui diretti fra i due presidenti possiamo chiudere questa guerra».\n', '20.43 – Usa: «Sull’ospedale di Mariupol un uso della forza barbaro» \n', 'Anche dalla Casa Bianca arriva la ferma condanna per gli ultimi fatti accaduti a Mariupol: «è orribile vedere l’uso barbaro della forza contro civili innocenti». Così ha riferito la portavoce Jen Psaki rispondendo a una domanda sull’attacco russo dell’ospedale pediatrico.\n', '20.28 – Kiev: «Pronti a discutere la neutralità, non a cedere territori» \n', 'L’Ucraina fa sapere di essere pronta a «una soluzione diplomatica» e a discutere la richiesta russa di neutralità, ma non cederà «un solo centimetro» di territorio a Mosca. Questo quanto ha affermato in un’intervista a Bloomberg Tv Ihor Zhovkva, vice capo dello staff del presidente ucraino Volodymyr Zelensky e uno dei suoi principali consiglieri di politica estera. «La nostra prima condizione per avere un simile negoziato – ha detto Zhovkva – è l’immediato cessate il fuoco e il ritiro delle truppe russe».\n', '20.15 – Zelensky: «Anche la Polonia è a rischio»\n', '«Sono sicuro che anche la Polonia è a rischio». Dice il presidente ucraino Zelensky in un passaggio dell’intervista a die Zeit, della quale stanno circolando delle anticipazioni. Nell’opinione di Zelensky, Putin «vuole disintegrare l’Europa, esattamente come l’Ucraina». E il presidente è convinto che l’intero continente sia in pericolo fino a quando la Russia avrà la possibilità di attaccare un altro Stato. Dal suo punto di vista nel mirino di Putin ci sono anche la Moldavia, la Georgia e il Baltico.\n', '20.06 – Mosca ammette l’impiego soldati di leva \n', 'Per la prima volta, oggi, il Cremlino ha ammesso la presenza di militari di leva tra i suoi combattenti impegnati nell’offensiva in Ucraina. L’impiego di questi giovani è contrario a quanto aveva assicurato il presidente Vladimir Putin che aveva annunciato che sarebbero stati impiegati solo «professionisti» nell’azione militare in Ucraina. A confermare la notizia, il portavoce della Difesa di Mosca, Igor Konashenkov, che ha parlato della cattura di alcuni di loro da parte delle forze armate di Kiev. Il portavoce del Cremlino, Dmitry Peskov, ha dunque annunciato che i procuratori militari sono stati incaricati di «verificare e valutare le azioni sul piano legale e punire gli ufficiali responsabili per la violazione dell’ordine presidenziale».\n', '19.50 – Zelensky: «La minaccia della guerra nucleare è un bluff»\n', '«Credo che la minaccia della guerra nucleare sia un bluff». Queste le parole del presidente ucraino Volodomyr Zelensky, nel corso di un’intervista a die Zeit, stando a quanto rilevato in anteprima. «Una cosa è essere un assassino, altra cosa è essere un suicida. Si minaccia con le armi nucleari solo quando il resto non funziona», ha spiegato il presidente.\n', '19.43 – Il Parlamento europeo approva la risoluzione contro le ingerenze straniere \n', 'Il Parlamento europeo ha approvato oggi a larghissima maggioranza la risoluzione sulle ingerenze straniere nella vita politica dei Paesi Ue e sulla disinformazione frutto del lavoro svolto dalla speciale commissione istituita dal Pe. I voti a favore sono stati 552, i contrari 81 e 60 gli astenuti.\n', '19.14 – Parolin: «Inaccettabile bombardare un ospedale»\n', 'Il segretario di Stato vaticano, il cardinale Pietro Parolin, ha definito «inaccettabile» il bombardamento sull’ospedale pediatrico di Mariupol pur senza spingersi, anche se sollecitato dai giornalisti, a parlare di crimini di guerra. Parolin ha rinnovato il suo appello per un cessare fuoco e per «corridoi umanitari» sicuri. \n', '19.02 – L’Onu: «516 civili uccisi dall’inizio della guerra»\n', 'Da quando è cominciata l’offensiva russa in Ucraina, il 24 febbraio scorso, sono rimasti uccisi almeno 516 civili e altri 908 sono rimasti feriti. A rendere noto il dato è l’ufficio dell’Alto commissariato dell’Onu per i diritti umani, che nel precedente bilancio di ieri parlava di 474 vittime e 861 feriti.\n', '18.50 – Raid russi all’ospedale di Mariupol\n', 'Sono almeno 17 le persone rimaste ferite nel bombardamento russo dei reparti di maternità e pediatrico di un ospedale a Mariupol, nel sud dell’Ucraina. Lo ha affermato il governatore della regione di Donetsk, Pavlo Kyrylenko, secondo cui tra queste ci sono donne in travaglio e il raid ha violato il cessate il fuoco per i corridoi umanitari. «Ci sono poche cose più ignobili che prendere di mira i vulnerabili e gli indifesi», ha commentato il premier britannico Boris Johnson.\n', '18.17 La Russia chiede il rientro di tutte le opere in prestito\n', 'Il direttore del museo di San Pietroburgo ha scritto al direttore di Palazzo Reale a Milano Domenico Piraina e al presidente di Skira editore Massimo Vitta Zelman per chiedere di riavere le opere prestate per la mostra su Tiziano. «In base alla decisione del ministero russo della Cultura tutti i prestiti in essere devono essere restituiti dall’estero alla Russia – ha scritto – l’Ermitage è un museo statale che dipende dal ministero della Cultura». \n', '17.45 – Stop alle attività di Amazon in Russia\n', 'Anche Amazon dice stop alle sue attività commerciali in Russia. Il gigante dell’e-commerce ha sospeso l’accesso al suo canale video Prime per i clienti in Russia, fermato la spedizione di prodotti in Russia e Bielorussia e fermato l’accesso a nuovi clienti del servizio cloud Aws basati nei due paesi.\n', '17.27 – Nuovi raid su Kharkiv\n', 'Nuovi bombardamenti russi sono in corso su Kharkiv. Nella seconda città ucraina nell’est vicino al confine con la Russia, da giorni sotto assedio, erano stati avviati corridoi umanitari. A darne notizia è il sindaco Igor Terekhov, che ha parlato alla tv ucraina.\n', '17.14 – Putin farà controlli sul coinvolgimento di soldati coscritti \n', 'Il presidente Vladimir Putin ha ricevuto la relazione dell’ufficio del procuratore militare sull’attuazione delle sue istruzioni in merito all’esclusione categorica di coscritti nei compiti sul territorio dell’Ucraina. All’inizio della guerra, tutti i comandanti delle unità delle forze armate sono stati incaricati di escludere le nuove leve per qualsiasi compito sul territorio. Sembrerebbe, però, che le cose non siano andate così, e che numerosi coscritti abbiano preso parte alle operazioni militari. A darne notizia è l’agenzia Tass. Il portavoce di Putin Dmitry Peskov ha fatto sapere che i responsabili della trasgressione verranno puniti. \n', '15.40 – Mariupol sotto bombardamento, fuori Kiev autobus bloccati dai russi: le denunce dei sindaci ucraini\n', 'A Mariupol la tregua non sarebbe mai stata rispettata dall’esercito russo. Secondo il vicesindaco Sergiy Orlov, la città: «È sotto continuo attacco dei bombardamenti russi». Secondo Orlov ci sono state a Mariupol 1.170 vittime, di cui 47 sepolte off in una fossa comune. La città versa in una: «situazione medievale» ha detto Orlov, lamentando l’assenza di acqua, riscaldamento, elettricità e gas. I residenti sarebbero costretti a bere la neve sciolta. Ci sarebbero almeno 50 autobus bloccati dai militari russi a Bucha, un sobborgo a Nord di Kiev. \n', 'Come riporta la Cnn, il Consiglio comunale locale accusa le truppe russe di violare gli accordi sull’evacuazione dei civili con un corridoio umanitario: «Gli occupanti – scrivono su Facebook i consiglieri comunali – stanno interrompendo l’evacuazione. Attualmente, 50 autobus sono bloccati dai militari russi nel parcheggio: non concedono il passaggio alla colonna di mezzi. Sono in corso trattative per sbloccare il traffico». \n', 'La trattativa non avrebbe ancora portato soluzioni a Bucha, mentre in due città vicine le evacuazioni sarebbero iniziate. Lo conferma per esempio il sindaco di Irpin, Oleksandr Markushyn: «L’evacuazione dalla città continua. Ci sono autobus nel centro di Irpin. Stiamo evacuando quante più persone possibile». Sarebbero stati evacuati anche i bambini dell’orfanotrofio di Vorzel, vicino Kiev, così come l’ospedale pediatrico.\n', '14.30 – Aiea: «Nessun pericolo su Chernobyl»\n', 'L’Agenzia internazionale per l’energia atomica assicura che dall’interruzione di energia elettrica su Chernobyl non ci sarebbe: «nessun impatto critico sulla sicurezza». L’Aiea lo ha chiarito dopo che il governo di Kiev ha lanciato l’allarme su possibili perdite di materiale radioattivo entro 48 ore, se non fosse stata ripristinata l’unica rete elettrica che alimenta l’impianto dell’ex centrale nucleare. \n', '14.20 – Kuleba: «A Mariupol 400mila in ostaggio dei russi»\n', 'Sempre più precaria la tregua stabilita tra Russia e Ucraina anche oggi per permettere corridoi umanitari da sei città. In particolare a Mariupol la situazione sarebbe tornata grave, come denuncia su Twitter il ministro degli Esteri ucraino, Dmytro Kuleba: «La Russia continua a tenere in ostaggio oltre 400mila persone a Mariupol, bloccando gli aiuti umanitari e le evacuazioni». Secondo il ministro: «Mosca continua i bombardamenti indiscriminati. Quasi 3mila neonati sono senza medicine e cibo. Invito il mondo ad agire! Costringa la Russia a fermare la sua barbara guerra contro civili e bambini». \n', '14.00 – Berlino: «Nessuno ha interesse in un incidente a Chernobyl»\n', 'Il portavoce del ministero dell’Ambiente tedesco, Christoper Stolzenberg, ha detto che a Berlino non risulta: «che vi sia una fuoriuscita di radioattività» dall’impianto nucleare di Chernobyl. Nelle ultime ore sulla centrale sono cresciuti gli allarmi delle agenzie di sorveglianza nucleare internazionale e ucraina, dopo che si è interrotta la comunicazione dei livelli di salvaguardia dall’impianto, da giorni nelle mani dell’esercito russo: «Le informazioni sono recenti – ha spiegato Stolzenberg – e stiamo approfondendo la situazione. Nessuno può avere interesse a un incidente che avrebbe effetti catastrofici alla centrale di Chernobyl». \n', '12.42 – Chernobyl ferma: «Possibile rilascio sostanze radioattive» \n', 'Energoatom, è l’azienda di Stato ucraina che si occupa di gestire le centrali nucleari: in tutto il Paese ci sono quattro impianti. Energoatom ha affermato che al momento Chernobyl è senza energia e questo potrebbe portare al rilascio di sostanze radioattive, visto che c’è il rischio di impedire il raffredamento del combustibile nucleare esaurito.\n', '12.03 – Cremlino: «L’offerta dei jet polacchi crea uno scenario potenzialmente pericoloso» \n', 'Gli Stati Uniti hanno respinto l’ipotesi di fornire jet a Kiev, la Polonia offre i suoi ma il Cremlino avverte che questo potrebbe aprire a «uno scenario pericoloso». Il tema è quello della protezione degli spazi aerei sopra l’Ucraina. Il presidente Zelensky ha chiesto più volte alla Nato di aprire una No Fly Zone ma la richiesta è stata respinta. Zelensky quindi ha cominciato a chiedere ai membri dell’alleanza atlantica di fornire i jet necessari per consentire all’esercito ucraino di garantire la copertura aerea. Nelle ultime ore la Polonia ha proposto di trasferire tutti i suoi MIG-29 in una base Nato in Germania, uno spostamento che avrebbe potuto anticipare l’invio dei jet in Ucraina. Anche questa proposta è stata declinata dalla Nato. \n', '12.02 – Kiev: «Mosca ha fermato la centrale di Chernobyl» \n', 'L’annuncio era già arrivato nelle ultime ore. L’Agenzia internazionale dell’energia atomica aveva avvisato che la centrale di Chernobyl, passata sotto il controllo dei russi, aveva smesso di trasmettere i dati sui materiali nucleari. Queste informazioni garantivano a una fonte di controllo indipendente di verificare i livelli di radioattività. Ora Kiev ha lanciato una nuova accusa e sostiene che la centrale sia «completamente ferma». L’ultimo reattore della centrale è stato messo fuori servizio nel dicembre del 2000: la frase, riportata dalle agenzie, si riferisce ai sistemi di controllo della radioattività. \n', 'La portavoce del ministero degli Esteri russo Maria Zakharova ha spiegato che l’esercito sta prendendo tutte le misure per mettere sotto controllo le centrali nucleari dell’Ucraina: «Avendo una industria nucleare sviluppata, la Russia è pienamente consapevole dei potenziali rischi alle infrastrutture nucleari e sta facendo il massimo per assicurare l’adeguata sicurezza degli impianti nucleari dell’Ucraina». \n', 'Zakharova ha spiegato che Mosca ha scelto di prendere il controllo di questi luoghi per impedire che altri gruppi militari le usino come metodo di provocazione: «Vogliamo evitare che i nazionalisti ucraini e altre formazioni terroristiche così come mercenari stranieri possano avvantaggiarsi della situazione creatasi nel paese per organizzare provocazioni nucleari, e questi rischi esistono davvero». \n', '11.03 – Mosca: «Non stiamo cercando di rovesciare il governo di Kiev» \n', 'L’agenzia stampa Ansa ha riportato delle dichiarazioni provenienti da fonti diplomatiche russe sullo stato dei negoziati tra Mosca e Kiev. Secondo queste informazioni al momento il Cremlino non sarebbe interessato a «rovesciare il governo di Kiev» visto che sarebbero stati «fatti alcuni progressi» nei negoziati. L’orientamento del Cremlino è stato confermato anche dal The Guardian, la testata britannica riporta altre dichiarazioni del ministero degli Esteri russo secondo cui 140 mila cittadini ucraini si sarebbero spostati in Russia dall’inizio del conflitto. \n', 'Maria Zakharova, portavoce del ministero degli Esteri russo, ha spiegato che l’obiettivo di Mosca è che l’Ucraina arrivi a ricoprire uno status «neutrale». Anche Zakharova ha confermato che i negoziati stanno andando avanti: «Ci sono stati alcuni progressi nelle negoziazioni destinati a mettere fine il prima possibile allo spargimento di sangue insensato e alla resistenza delle forze armate ucraine».\n', '10.41 – Onu: «La Bielorussia viola i diritti di migliaia di cittadini» \n', 'Oltre alla Russia e all’Ucraina, uno dei Paesi che sono coinvolti in questa guerra è la Bielorussia. Lo Stato guidato dal dittatore Alexander Lukashenko ha forti legami con Mosca e ha consentito il transito di tutte le truppe russe, ricoprendo (di fatto) la funzione di retroguardia. In un rapporto pubblicato dall’Onu nelle ultime ore viene ribadito il fatto che il regime di Lukashenko stia violando i diritti di migliaia di cittadini: «Le ampie e sostenute azioni intraprese dalle autorità per reprimere il dissenso e la società civile, i media indipendenti e i gruppi di opposizione, proteggendo nel contempo gli autori di questi atti, testimoniano una situazione di totale impunità in Bielorussia».\n', '10.27 – I soldati del Regno Unito e le paure di Londra\n', 'Secondo i media del Regno Unito, quattro soldati inglesi sono andati a combattere in Ucraina contro le truppe russe. Una scelta volontaria, che ora però sta mettendo in difficoltà Londra. La paura infatti è che il Cremlino possa affermare che truppe occidentali stanno partecipando alla guerra. Fra le persone coinvolte in questa decisione c’è anche una guardia della regina Elisabetta II che lavorava a Windsor. \n', 'Il governo di Boris Johnson ha ribadito ai suoi cittadini di non artire come combattenti volontari verso l’Ucraina, soprattutto se sono militari. Sulla questione dei soldati britannici è intervenuto anche Grant Shapps, segretario dei Trasporti del Regno Unito: «Non puoi andare a combattere se sei nell’esercito britannico, non puoi semplicemente alzarti e andare a combattere. Questo è un comportamento inappropriato. L’esercito ha delle regole molto, molto rigide a riguardo».\n', '10.03 – Il ministro degli Esteri cinese: «Nato e Usa responsabili del conflitto» \n', 'Il portavoce Zhao Lijian del ministero degli Esteri cinese ha lanciato un attacco rivolto alla Nato e agli Stati Uniti: «Sono state le azioni della Nato guidata dagli Stati Uniti che hanno gradualmente spinto fino al conflitto Russia-Ucraina. Ignorando le proprie responsabilità, gli Usa accusano invece la Cina della propria presa di posizione sulla vicenda e cercano margini di manovra nel tentativo di sopprimere la Cina e la Russia, per mantenere la propria egemonia». Zhao Lijian ha risposto a una serie di ricostruzioni pubblicate dal New York Times secondo cui Pechino sarebbe stato a conoscenza da tempo dei piani di invasione decisi da Vladimir Putin.\n', 'Sempre Zhao Lijian ha spiegato che il governo cinese si oppone al bando del petrolio russo deciso dagli Stati Uniti: «Il nostro governo si oppone con forza alle sanzioni unilaterali che non hanno fondamento nel diritto internazionale. Provocherà solo serie difficoltà all’economia e alle persone, e aggraverà divisioni e confronto. Cina e Russia hanno sempre mantenuto buone relazioni di cooperazione energetica e continueranno a farlo anche su giacimenti di petrolio e gas, nel rispetto reciproco».\n', '9.38 – Ok a sei corridoi umanitari\n', 'C’è l’accordo fra Kiev e\n', 'Mosca per il cessate il fuoco con evacuazione dei civili attraverso 6\n', 'corridoi umanitari: lo ha annunciato la vice premier ucraina Iryna\n', 'Vereshchuk. La tregua è prevista fra le 9 e le 21 di oggi. «Alle 5\n', 'e 30 abbiamo ricevuto un messaggio dalla Russia sui percorsi che\n', 'avevamo proposto. Abbiamo inviato una lettera al Comitato\n', 'Internazionale della Croce Rossa (CICR), e il nostro primo ministro,\n', 'Denys Anatoliyovych Shmyhal, ha parlato con il responsabile Peter\n', 'Maurer alle 9 per confermare il coordinamento. I militari sono\n', 'd’accordo di cessare il fuoco dalle 9 alle 21 di oggi», ha detto\n', 'Vereshchuk in un discorso video rilasciato sul canale Telegram\n', 'dell’ufficio presidenziale ucraino. Le rotte sono quelle fra\n', 'Enerhodar e Zaporizhzhya, Sumy-Poltava, Mariupol-Zaporizhzhya,\n', 'Volnovakha-Pokrovsk, Izyum-Lozove, Vorzel, Bucha, Borodyanka, Irpin,\n', 'e Hostomel-Kyiv\n', '9.21 – Colloquio Draghi-Macron\n', 'In vista del Consiglio europeo informale, previsto domani e dopodomani a Parigi, il Presidente del Consiglio Mario Draghi ha avuto una conversazione telefonica con il Presidente francese Emmanuel Macron nel corso della quale sono stati esaminati gli ultimi sviluppi della crisi in Ucraina e le sue conseguenze sull’economia europea.\n', '9.13 – Kiev: tre bambini uccisi a Sumy\n', 'Sono tre i bambini rimasti\n', 'uccisi nell’attacco avvenuto nella notte tra lunedì e martedì a\n', 'Sumy, nel nord est dell’Ucraina: il bilancio complessivo delle\n', 'vittime sale così a 22. Lo rende noto il governatore della regione,\n', 'Dmytro Zhyvytskyy, su Telegram: «Questa storia può essere\n', 'giustamente definita un massacro, perché una bomba ha ucciso 22\n', 'persone», scrive Zhyvytskyy, precisando che «tra le 22 persone\n', 'uccise c’erano 3 bambini. Inizialmente ne sono stati denunciati due,\n', 'ma oggi i soccorritori hanno estratto dalle macerie il corpo di un\n', 'bambino. Sono tutti della stessa famiglia». Zhyvytskyy spiega che\n', 'tra le vittime nove persone erano nella stessa abitazione e che “sei\n', 'case sono state distrutte completamente”, mentre altre due\n', 'dozzine parzialmente. Ci sono anche “otto persone ferite, tra\n', 'cui una bambina di cinque anni”, aggiunge.\n', '8.59 – Mosca elabora una risposta alle sanzioni\n', 'La Russia sta lavorando ad\n', 'una risposta rapida e ponderata alle sanzioni imposte dall’Occidente,\n', 'che sarà avvertita nelle aree più «sensibili per coloro a cui si\n', 'rivolge»: lo ha reso noto il direttore del dipartimento per la\n', 'Cooperazione economica del ministero degli Esteri di Mosca, Dmitry\n', 'Birichevsky. Lo riporta l’agenzia RIA\n', '8.43 – Le perdite russe secondo gli ucraini\n', 'Il Kyiv Independent pubblica un’infografica che riassume le perdite dei russi dall’inizio della guerra secondo gli ucraini. Intanto è confermato che l’Aiea ha perso i contatti con Chernobyl. Il direttore generale Rafael Mariano Grossi ha lanciato un appello a Mosca per chiedere che sia rispettata la rotazione dei 210 tecnici che lavorano alla centrale, al lavoro senza interruzione dal 24 febbraio scorso, quando le truppe russe hanno assunto il controllo dell’impianto, mettendo in guardia dal rischio che può comportare il mancato avvicendamento del personale tecnico. \n', '8.15 – Gb: Kiev vince nei cieli\n', 'Le difese aeree ucraine\n', 'hanno ottenuto un notevole successo contro i moderni aerei da\n', 'combattimento russi: lo ha twittato oggi il ministero della Difesa\n', 'britannico. Nel suo ultimo aggiornamento dell’intelligence\n', 'sull’invasione dell’Ucraina, il ministero sostiene che Kiev ha\n', 'probabilmente impedito alle forze russe di «raggiungere qualsiasi\n', 'grado di controllo dei cieli. I combattimenti a nordovest di Kiev\n', 'continuano, con le forze russe che non riescono a fare passi avanti\n', 'significativi. In un aggiornamento separato pubblicato sempre oggi,\n', 'il ministero ha avvertito che le città di Kharkiv, Chernihiv, Sumy e\n', 'Mariupol rimangono «circondate dalle forze russe e continuano a\n', 'subire pesanti bombardamenti».\n', '7,40 – Attacchi in Donbass\n', 'L’autoproclamata\n', 'Repubblica popolare di Donetsk (DPR) ha subito quasi 30 attacchi\n', 'nelle ultime 24 ore, con un bilancio di sette feriti: lo ha reso noto\n', 'oggi la missione della DPR presso il Centro congiunto per il\n', 'controllo e il coordinamento (JCCC).\n', '7.38 – Mosca: Kiev voleva attaccare il Donbass\n', 'Il ministero della Difesa\n', 'russo sostiene di essere in possesso di documenti che provano\n', 'l’intenzione dell’Ucraina di avviare un’operazione militare nel\n', 'Donbass in marzo. «Questi documenti provano che il regime di Kiev\n', 'stava segretamente preparando un’operazione offensiva nel Donbass nel\n', 'marzo 2022», ha detto il portavoce del ministero della Difesa russo\n', 'Igor Konashenkov. Secondo Mosca, l’attacco “segreto” è\n', 'stato deciso dal comandante della Guardia Nazionale Ucraina, il\n', 'generale Mykola Balan, il 22 gennaio scorso. «Questo e’ l’ordine\n', 'sull’organizzazione dei preparativi di un gruppo di battaglioni\n', 'tattici della quarta brigata operativa per l’adempimento di missioni\n', 'militari (speciali) durante l’operazione delle forze congiunte come\n', 'parte della brigata delle forze armate ucraine», ha detto\n', 'Konashenkov. Il documento acquisito dai militari russi era\n', 'indirizzato ai comandanti delle divisioni territoriali settentrionale\n', '(Kyiv), meridionale (Odesa) e occidentale della Guardia Nazionale\n', 'ucraina, ha detto Konashenkov. «L’ordine trasmesso ai comandi dei\n', 'dipartimenti della Guardia Nazionale ucraina ha definito un piano di\n', 'preparazione di una forza d’attacco per un’operazione offensiva nella\n', 'cosiddetta zona dell’operazione delle forze congiunte nel Donbass»,\n', 'ha detto.\n', '\n', '7.28 – Incontro tra Lavrov e gli ucraini in Turchia\n', 'Il ministero degli Esteri di Mosca conferma l’incontro in Turchia tra Sergei Lavrov e il capo della diplomazia di Kiev, Dmytro Kuleba, il primo tra i due dal 24 febbraio, dall’invasione russa dell’Ucraina. “Riteniamo che dal momento che l’Ucraina ha confermato, l’incontro si terrà, in particolare perché su iniziativa della Turchia, che ospita l’appuntamento a margine del quale è previsto l’incontro”, ha detto la portavoce del ministero degli Esteri russo, Maria Zakharova. In dichiarazioni riportate stamani dall’agenzia Tass, ha aggiunto che Lavrov dovrebbe partire oggi.\n', '7.10 – Il corridoio di Sumy è aperto\n', ' Il corridoio di\n', 'evacuazione dei civili dalla città ucraina di Sumy, nel nordest del\n', 'Paese, rimarrà aperto anche oggi: lo ha reso noto con un messaggio\n', 'sui social il governatore della regione, Dmytro Zhyvytskyy, secondo\n', 'quanto riporta la Cnn. «Amici! Il team negoziale ha lavorato tutta\n', 'la notte e oggi ha esteso l’operazione nel corridoio umanitario da\n', 'Sumy a Poltava», ha scritto oggi Zhyvytskyy nel post, aggiungendo\n', 'che il corridoio sarà aperto dalle 9:00 alle 21:00 ora locale (dalle\n', '8:00 alle 20:00 in Italia). Zhyvytskyy ha spiegato che i cittadini\n', 'potranno usare i loro mezzi per raggiungere Poltava (una cittadina a\n', 'circa 175 km a sud di Sumy) e nel primo pomeriggio saranno\n', 'disponibili anche i 22 autobus che sono già stati utilizzati ieri\n', 'per le evacuazioni.\n', '\n', '7.00 – Aiea: interrotti i dati di trasmissione di Chernobyl\n', 'I sistemi che permettono\n', 'di controllare a distanza i materiali nucleari della centrale di\n', 'Chernobyl in Ucraina, sotto controllo russo, hanno smesso di\n', 'trasmettere i dati all’Agenzia internazionale dell’energia atomica.\n', 'L’allarme è stato lanciato dalla stessa Aiea. La Russia ha preso il\n', 'controllo della centrale nucleare, uno dei primi obiettivi strategici\n', 'raggiunti dopo l’invasione del Paese iniziata il 24 febbraio scorso,\n', 'facendo temere per possibili incidenti 36 anni dopo la peggior\n', 'catastrofe nucleare della storia, avvenuta proprio a Chernobyl\n', 'nell’aprile del 1986. Fino a quando i dati sono stati disponibili,\n', 'l’organismo di Vienna non aveva rivelato aumenti dei livelli di\n', 'radioattività.\n', '6.30 – Banca Centrale Russa: stop ai prelievi\n', 'La Banca centrale russa ha stabilito che gli istituti di credito del Paese non potranno più consegnare ai clienti denaro contante in valuta straniera, per cifre superiori ai 10 mila dollari. La decisione, che è stata assunta per frenare l’utilizzo di valuta estera aumentato in seguito alle sanzioni, è in vigore da oggi e avrà una durata di sei mesi. Il contante, inoltre, potrà essere prelevato solo da conti in valuta estera e nell’eventualità di importi superiori ai 10 mila dollari, il restante sarà pagato in rubli al tasso di cambio giornaliero. Nessuna restrizione, invece, per i cambi da valuta estera a rubli.\n', '5.25 – I morti a Sumy\n', 'Almeno una persona è\n', 'morta e altre 14 sono rimaste ferite in bombardamenti che nella notte\n', 'hanno colpito la zona di Okhtyr, in Ucraina. Lo hanno denunciato le\n', 'autorità di Sumy, come riporta il Guardian, secondo cui stando a\n', 'Dmytro Zhyvytskyi alcune persone risultano disperse. Denunciati\n', 'attacchi contro infrastrutture civili, compresa una stazione, un\n', 'edificio governativo e negozi. Ieri sera la vice premier Ucraina\n', 'Iryna Vereshchuk, citata dall’agenzia Unian, ha confermato che circa\n', '5.000 ucraini e 1.700 studenti stranieri sono stati evacuati da Sumy,\n', 'nel nordest del Paese ad appena 30 km dal confine russo.\n', '4.15 – Petrolio in rialzo\n', 'Prezzi del greggio ancora in rialzo sui mercati asiatici, dopo il divieto statunitense all’importazione di petrolio russo e la prosecuzione dell’invasione russa in Ucraina. Anche la Gran Bretagna ha annunciato che abbandonerà gradualmente le importazioni di petrolio e prodotti petroliferi russi entro la fine del 2022. La quotazione del greggio è ora circa il doppio rispetto all’inizio di dicembre. Così il Brent è scambiato a 130,18 al barile, in rialzo dell’1,72%, ma ben sotto il picco di 139,13 dollari toccato lunedì. Il West Texas Intermediate è in aumento dell’1,31% a 125,32 dollari al barile. \n', '3.44 – Sirene a Kiev\n', 'Le sirene tornano a suonare a Kiev a notte fonda. Il municipio invita i cittadini a raggiungere i rifugi. L’ultimo aggiornamento diffuso su Facebook dallo Stato Maggiore e riportato dal Guardian parla di combattimenti a nord e nel nordest con operazioni di combattimento a Polisky e Volyn, combattimenti nelle aree di Nizhyn, Ivanytsia, Trostyanets e anche nella città di Chernihiv. A sud, secondo i militari ucraini, continuano le operazioni per mettere in sicurezza “aeroporti e infrastrutture cruciali”. Le truppe “a difesa” di Kiev “mantengono salde le posizioni”.\n', '3.15 – L’evacuazione di Sumy\n', 'Nexta mostra un video che ritrae la devastazione e l’evacuazione di Sumy: \n', '3.40 – La Russia e la centrale nucleare di Zaporizhzhia \n', 'La Russia ha preso il controllo della centrale nucleare di Zaporizhzhia. Ad annunciarlo è la Guardia Nazionale russa citata dall’agenzia Interfax. Secondo quanto riferito da Mosca, circa 240 persone a guardia della centrale avrebbero deposto le loro armi. In nottata l’Ucraina aveva comunicato che «lo staff della centrale nucleare di Zaporizhzhia è in ostaggio da quattro giorni. Ci sono circa 500 militari russi e 50 unità di equipaggiamento pesante all’interno della centrale. Il personale è fisicamente e psicologicamente esausto. Facciamo appello ai nostri partner internazionali affinché prendano tutte le misure per far ritirare le forze di occupazione russe dagli obiettivi militari conquistati e chiudano lo spazio aereo sull’Ucraina». \n', '3.00 – Stop alle pubblicazioni di Condé Nast in Russia\n', 'Condé Nast sospende la pubblicazione delle sue testate, tra cui Vogue, GQ, Architectural Digest e Glamour in Russia a causa della guerra in Ucraina e i rischi imposti dalla censura. «Continuiamo ad essere scioccati e orripilati dalla tragedia della crisi umanitaria – ha detto il Ceo del colosso del fashion Roger Lynch in un messaggio allo staff -, ma abbiamo giornalisti e team editoriali in tutto il mondo ed è importantissimo che continuiamo a produrre contenuti senza metterli in pericolo». Il memo cita le nuove leggi sulla censura del governo russo che «rendono impossibile continuare in questo modo». Conde Nast ha cominciato a pubblicare in Russia nel 1998.\n', '2.12 – Il Pentagono: no ai jet\n', ' Il Pentagono respinge l’offerta della Polonia di mettere a disposizione degli Stati Uniti i suoi jet da combattimento MiG-29 in una base in Germania, in risposta alla richiesta di jet da combattimento dell’Ucraina, definendo l’offerta non sostenibile. Il portavoce del Pentagono John Kirby, in una dichiarazione, ha detto che la prospettiva di jet che partono da una base degli Stati Uniti e della Nato in Germania «per volare in uno spazio aereo che è contestato con la Russia sull’Ucraina solleva serie preoccupazioni per l’intera alleanza della Nato. Continueremo a consultarci con la Polonia e gli altri nostri alleati della Nato su questo problema e le difficili sfide logistiche che presenta, ma non crediamo che la proposta della Polonia sia una proposta sostenibile», ha aggiunto Kirby.\n', '00.19 – Fitch declassa la Russia\n', 'Fitch ha declassato il rating della Federazione Russa da `B’ a `C’ a causa degli effetti sanzionatori per l’invasione dell’Ucraina, sottolineando in una nota il rischio di un imminente default del debito. ']"
465,news-920901,"Raid russo su Mariupol, Kiev: «Distrutto l’ospedale pediatrico. Molte donne uccise». Mosca si difende: «Era base militare» – Il video",https://www.open.online/2022/03/09/guerra-ucraina-mariupol-bombardamento-ospedale-pediatrico-video,2022-03-09 22:57:00,"['Raid russo su Mariupol, Kiev: «Distrutto l’ospedale pediatrico. Molte donne uccise». Mosca si difende: «Era base militare» – Il video\n', '\n', 'In un video le autorità locali hanno mostrato i detriti dell’edificio colpito dal bombardamento russo\n', 'A Mariupol sarebbe stato bombardato un ospedale pediatrico, distrutto dopo un raid aereo russo. A riferirlo è l’agenzia ucraina Ukrinform che cita il capo dell’amministrazione militare regionale di Donetsk, Paulo Kyrylenko, mostrando anche un video dei detriti. Secondo il vicecapo della polizia nazionale ucraina, Vyacheslav Abroskin, l’ospedale: «Non esiste più». Citando testimoni oculari, riferisce poi che molte donne: «sono rimaste ferite e uccise». Il Guardian cita il governatore della regione di Donetsk, Pavlo Kyrylenko, che riferisce di almeno 17 persone rimaste ferite nel bombardamento russo, tra cui diverse donne in travaglio. A denunciare quel che è successo a Mariupol si è aggiunto anche il presidente ucraino Volodymyr Zelensky, che su Twitter ha scritto: «Mariupol. Attacco diretto delle truppe russe all’ospedale di maternità. Persone e bambini sono sotto le macerie. Bambini sotto le macerie. Che atrocità! Per quanto ancora il mondo sarà complice ignorando il terrore? Chiudete i cieli adesso! Fermate le uccisioni! Avete il potere di farlo ma sembra che stiate perdendo l’umanità». L’allarme sulla città a Sud di Kiev era stato oggi anche il vicesindaco della città, Sergiy Orlov, che aveva parlato di oltre mille vittime dei bombardamenti russi e di una situazione: «medievale» in città, con la gente costretta a sopravvivere bevendo acqua dalla neve sciolta e senza carburante per il riscaldamento. \n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', 'Di Maio: «Attacco spietato»\n', 'Luigi Di Maio ha commentato l’attacco in un post su Facebook, nel quale ha invocato «un tavolo negoziale per una tregua di 48/72 ore che permettea ai cittadini ucraini di lasciare il Paese». «Dell’ospedale di Mariupol sono rimaste solo macerie», ha scritto il ministro degli Esteri. «I missili russi hanno distrutto il reparto maternità e quello pediatrico. Le autorità ucraine parlano di feriti e vittime, in gran parte bambini e donne. Un luogo di speranza, dove la vita nasce, è diventato un luogo di morte. È spietato. Ancora una volta viene colpito un obiettivo non militare. La guerra di Putin deve fermarsi». \n', 'La versione di Mosca\n', 'La portavoce del ministero degli Esteri russo Maria Zakharova ha accusato l’Ucraina di aver insediato posizioni di combattimento all’interno dello stesso ospedale durante il suo regolare briefing, a circa due ore dall’attacco. Lo riferisce la Cnn online, Zakharova ha affermato che «a Mariupol, i battaglioni nazionali ucraini, dopo aver espulso il personale e i pazienti dall’ospedale , di maternità vi hanno stabilito posizioni di combattimento». Ma video girati nell’ospedale dopo l’attacco mostrano che nel nosocomio c’erano pazienti e personale, comprese donne in gravidanza.\n', 'Immagine in copertina: Pravda ']"
466,news-921155,"Ucraina, Salvini dopo le contestazioni in Polonia: «Ci tornerò. Gli sponsor? Donano soldi a onlus contro il cancro» – I video",https://www.open.online/2022/03/09/ucraina-salvini-polonia-sponsor-video,2022-03-09 20:51:00,"['Ucraina, Salvini dopo le contestazioni in Polonia: «Ci tornerò. Gli sponsor? Donano soldi a onlus contro il cancro» – I video\n', '\n', 'Il segretario della Lega è tornato su quanto accaduto ieri a Przemysl, a pochi chilometri dal confine con l’Ucraina\n', '«In Polonia ci torno, e spero di essere in buona compagnia». Il segretario della Lega, Matteo Salvini, ha parlato all’indomani dell’episodio avvenuto a Przemysl, a una decina di chilometri dal confine polacco con l’Ucraina. «Lo farò senza telecamere, come è stato questa volta», ha detto a margine della lectio magistralis del cardinale Petro Parolin, segretario di Stato Vaticano a Roma. Ieri, 8 marzo, Salvini è stato accolto\xa0dal sindaco della città, Wojciech Bakun, con una maglietta con il volto di\xa0Vladimir Putin\xa0e la scritta «Esercito russo». La stessa maglietta che il segretario leghista aveva indossato nel 2015 durante una visita a Mosca. Bakun ieri gli ha detto: «Io non la ricevo, venga con me al confine a condannare» il presidente russo. \n', 'Le critiche per la giacca\n', 'Il leader della Lega ha poi fatto riferimento alle critiche ricevute sulla giacca che indossava durante la visita a Bakun, piena di marchi commerciali e con una grande scritta “Areu”, la centrale di emergenza della Regione Lombardia. «Quegli sponsor sono quelli che danno soldi alla Onlus per curare i malati di cancro», ha risposto Salvini a chi aveva avanzato l’ipotesi di una missione sponsorizzata. «Riuscire a criticare anche un’associazione di volontariato che settimana prossima manda un tir d’abbigliamento in Moldavia ai confini con l’Ucraina vuol dire aver tempo da perdere», ha continuato.\n', 'Immagine di copertina: EPA/DAREK DELMANOWICZ POLAND OUT\n', 'Video credit: Alexander Jakhnagiev/Vista']"
467,news-920469,"Carrarmati, edifici, magliette: così la lettera Z è diventata il simbolo dei civili pro-Russia – Foto e video",https://www.open.online/2022/03/09/russia-ucraina-lettera-z-cosa-significa,2022-03-09 19:03:00,"['Carrarmati, edifici, magliette: così la lettera Z è diventata il simbolo dei civili pro-Russia – Foto e video\n', '\n', 'L’origine della lettera è ancora incerta e le ipotesi sono molte. Ne abbiamo raccolte alcune \n', '«Z è una lettera che l’esercito russo sta montando sui veicoli in partenza per l’Ucraina. Alcuni interpretano “Z” come “Za pobedu” (per la vittoria). Altri come “Zapad” (ovest). Io insisto sul fatto che è “Z” per bestie». Così Sergiy Kyslytsya, ambasciatore dell’Ucraina presso l’Onu, nel suo intervento alla riunione del Consiglio di sicurezza delle Nazioni Unite sull’Ucraina, ha commentato la lettera che da giorni compare su carrarmati, edifici e immagini russe. Tra gli obiettivi dell’operazione russa c’è anche la denazificazione dell’Ucraina, secondo quanto dichiarato da Vladimir Putin e dal governo russo. In questa propaganda si è inserito anche un tweet del ministero della Difesa russo, che ha postato una foto con il simbolo della Z, a sostegno della denazificazione dell’Ucraina.\n', 'La com du ministère de la défense de Russie, ce matin pic.twitter.com/kLSl9WsknD\n', 'Le origini della “Z”\n', 'L’origine della Z è ancora incerta e le ipotesi sono molte, diversi commentatori l’hanno affiancata al simbolo nazista della svastica. Alcuni analisti militari ritengono che le lettere corrispondano a specifiche zone geografiche delle forze russe coinvolte. Secondo alcuni, sui carri armati utilizzati nella guerra Russia-Ucraina non comparirebbe solo la lettera Z, ma anche le lettere |X|,O, V, X, A. A essere singolare – considerato il nazionalismo della Russia e del suo esercito – è anche il fatto che la Z sia utilizzata nella versione dell’alfabeto latino, mentre la versione cirillica sarebbe più tonda, simile ad un 3. \n', 'Curious about what letter markings on Russian troop vehicles mean? Ukrainian General Staff has provided a decoder:Z: Eastern Forces|Z| – Crimea ForcesO – Forces from BelarusV – Naval infrantryX – Kadyrov’s ChechensA – Special Forces (National Guard, FSB, Special Ops) pic.twitter.com/pkbDw01nr3\n', 'La presenza di simboli ben identificabili sui veicoli coinvolti nelle guerre è frequente: l’esercito americano usava un grande gallone bianco durante l’invasione irachena del Kuwait. Non capita tanto frequentemente, come avviene invece ora, che il simbolo circoli rapidamente anche tra i civili. \n', 'Il ginnasta russo con la “Z” sul podio\n', 'La diffusione della “Z” ha presto superato i confini del campo di battaglia, ed è diventata nei giorni simbolo di sostegno all’invasione russa dell’Ucraina. Tra i più schierati c’è stato anche il ginnasta russo Ivan Kuliak. Si è presentato sul podio della Coppa del Mondo di ginnastica, accanto all’ucraino Kovtun Illi, con una “Z” sulla maglia.\n', '\n', 'Il tuo browser non supporta il tag iframe\n', 'Tute nere con una grande “Z” stampata e l’hashtag #NonAbbandoniamoINostri (#СвоихНеБросаем), così si presentano i componenti del Putin Team. Si tratta di un marchio di vestiti, i cui dipendenti e sostenitori hanno fatto della “Z” un elemento di alcuni loro capi di abbigliamento. Il 2 marzo hanno registrato e diffuso un video a sostegno di Vladimir Putin e dell’invasione dell’Ucraina. \n', 'Le mobilitazioni sono arrivate anche in un ospedale oncologico pediatrico del Kazan, in Russia, in cui hanno fatto disporre i bambini a forma di “Z”, a sostegno dell’esercito russo. \n', 'La propaganda russa passa anche attraverso il mondo dell’informazione e del marketing: Russia Today, uno dei principali siti d’informazione che sostengono Vladimir Putin, vende t-shirt con la lettera Z nel proprio e-commerce. I proventi della vendita saranno destinati ai rifugiati del Donbass.']"
468,news-921015,Ecco le immagini della bomba carta lanciata all’ambasciata della Bielorussia a Roma – Il video,https://www.open.online/2022/03/09/roma-bomba-carta-ambasciata-bielorussia-video,2022-03-09 18:48:00,"['Ecco le immagini della bomba carta lanciata all’ambasciata della Bielorussia a Roma – Il video\n', '\n', 'Sono stati innalzati i controlli in tutta l’area. Potrebbe trattarsi di un gesto dimostrativo collegato alla guerra\n', 'Un gesto dimostrativo per colpire simbolicamente la Bielorussia, vista la sua posizione nell’ambito del conflitto tra Russia e Ucraina. Questa la pista che sta seguendo chi indaga intorno all’episodio della grossa bomba carta lanciata nel giardino dell’ambasciata bielorussa, a Roma, nel corso della notte tra l’8 e il 9 marzo. Il grosso petardo è stato scaraventato oltre il muro di cinta della sede diplomatica in via delle Alpi apuane, nel quartiere di Montesacro. L’esplosione ha provocato un forte boato che è stato percepito da tutti gli abitanti della zona. Non si registrano comunque danni. Il personale dell’ambasciata ha subito allertato le forze dell’ordine che hanno proceduto con tutti i rilievi del caso. Intanto la Procura sta aspettando una prima informativa dalla Digos per procedere alla formale apertura di un fascicolo di indagine. Possibile che si tratti di un gesto dimostrativo collegato all’invasione dell’Ucraina, visto che il regime bielorusso di Lukashenko sta affiancando il Cremlino nell’attività militare. Elementi utili ai fini dell’indagine saranno estrapolati dalle immagini delle telecamere di sorveglianza che circondano il villino che ospita la sede diplomatica. Per il momento non sono arrivate rivendicazioni ma sono comunque stati innalzati i livelli di controllo di tutta l’area e la Questura, in coordinamento con la prefettura, ha disposto un potenziamento della vigilanza. La sede dell’ambasciata della Bielorussia sarà dunque monitorata 24 ore su 24 con un presidio fisso di uomini e mezzi. ']"
469,news-920813,Draghi alla Camera: «Accolti finora quasi 24 mila profughi ucraini: o fanno il tampone ogni 2 giorni o accettano i vaccini» – Il video,https://www.open.online/2022/03/09/guerra-ucraina-draghi-question-time-camera-video,2022-03-09 15:37:00,"['Draghi alla Camera: «Accolti finora quasi 24 mila profughi ucraini: o fanno il tampone ogni 2 giorni o accettano i vaccini» – Il video\n', '\n', 'Sul fronte sanitario, il premier è stato irremovibile: «I profughi o fanno il tampone ogni 48 ore o accettano di vaccinarsi» \n', '«La crisi umanitaria è senza precedenti dal dopoguerra. Per farvi fronte l’Unione europea ha applicato per la prima volta dal 2001 la direttiva sulla protezione temporanea e anche questo testimonia la compattezza dell’Ue». Con queste parole il premier Mario Draghi apre il question time alla Camera dei deputati, rimarcando quanto sia indispensabile mantenere «una unità di intenti e di azioni, che ci vede in prima linea». Secondo i numeri pronunciati dal presidente del Consiglio, su dossier del Viminale, fino alla giornata di ieri sono arrivati 21.095 cittadini ucraini in fuga dalla guerra. Oggi sono saliti a 23.872, e vengono principalmente dalla frontiera italo-slovena. Oltre il 90 per cento dei civili che scappano dalle zone del conflitto russo ucraino sono donne e bambini. Stando ai dati, 12.000 donne, 2.200 uomini e 9.700 bambini. Il flusso – ha commentato Draghi – è «certamente destinato ad aumentare».\n', 'Sul fronte sanitario, il premier è stato irremovibile: «I profughi o fanno il tampone ogni 48 ore o accettano di vaccinarsi. Il dipartimento della protezione civile provvede alla ricognizione dei posti letto e al trasferimento pazienti inoltra agli ucraini nei centri di prima accoglienza è prevista assistenza sanitaria, sociale, psicologica, orientamento legale e corsi di lingua italiana. Nei centri sono previsti servizi anche finalizzati all’integrazione e alla formazione professionale». Per quanto riguarda invece le sanzioni, Draghi ha fatto capire che per durare devono essere sostenibili. «Noi non abbiamo intenzione di derogare dal regime di sanzioni ma dobbiamo fare di tutto per renderle sostenibili al nostro interno. L’impegno sanzionatorio deve essere idealmente uguale all’aiuto alle famiglie e imprese e come ho già detto sostenere i più deboli». \n', 'Sotto il profilo delle misure di spesa legate all’emergenza, il premier ha parlato dell’impegno a intervenire con forza per tutelare il potere d’acquisto. L’intenzione – ha chiarito – è quella di «mantenere una politica di bilancio prudente, che non implichi nuove rilevanti misure permanenti di spesa ma permetta tutti gli interventi necessari a sostenere l’economia ora, nell’emergenza». Dunque ha spiegato di essere al lavoro anche in sede Ue per chiedere alla commissione misure che aiutino ad affrontare l’emergenza dei prezzi dell’energia. Tema affrontato lunedì con la presidente Ursula von der Leyen e che sarà affrontato anche domani al consiglio europeo informale. Per quanto riguarda il Pnrr ha detto con chiarezza che secondo lui è prematuro prospettare una revisione. Draghi ha poi risposto sul tema del nucleare, un dossier verso il quale «l’impegno tecnico ed economico è concentrato sulla fusione a confinamento magnetico, che attualmente è l’unica via possibile per realizzare reattori commerciali in grado di fornire energia elettrica in modo economico e sostenibile. La strategia europea per l’energia da fusione – ha spiegato – è sviluppata dal Consorzio EUROfusion, che gestisce fondi Euratom pari a oltre 500 milioni di euro per il periodo tra il 2021 e il 2025. Questo consorzio prevede l’entrata in funzione del primo prototipo di reattore a fusione nel 2025-28».\n', 'Il presidente ha poi ringraziato a nome del governo «tutti coloro che si sono mobilitati spontaneamente per sostenere la popolazione ucraina: associazioni di volontariato, terzo settore, amministratori locali imprese, singoli cittadini e famiglie che stanno mandando aiuti e offrendo ospitalità e assistenza ai profughi con grandissima generosità e profonda umanità». Poi ha inviato un pensiero anche ai cittadini russi che manifestano contro la guerra: «La forza di un paese e di una democrazia si misura con la capacità di difendere la dignità umana, la convivenza e l’amicizia tra i popoli . Il mio pensiero va anche ai cittadini russi che condannano le violenze ai danni del popolo ucraino».\n', 'Video in copertina: Vista/Alexander Jakhnagiev ']"
470,news-920799,"EU4UA, come funziona la piattaforma per offrire una casa ai rifugiati ucraini",https://www.open.online/2022/03/09/guerra-ucraina-come-funziona-eu4ua,2022-03-09 15:21:00,"['EU4UA, come funziona la piattaforma per offrire una casa ai rifugiati ucraini\n', '\n', 'Secondo i dati forniti dal portale, grazie a questo sistema ci sono già mille famiglie provenienti dall’Ucraina che hanno trovato una sistemazione\n', 'Una volta arrivati nell’homepage ci sono due percorsi possibili: quello per i rifugiati dalla guerra in Ucraina che cercano una casa e quello per chi invece quella casa è disposto ad offrirla. Il portale si chiama EU4UA, l’Europa per l’Ucraina, ed è stato sviluppato da fondatori di Jobether, un sito per la ricerca del lavoro. L’obiettivo è quello di mettere in contatto chi vuole ospitare e chi cerca un posto dove stare dopo essere fuggito dall’Ucraina. Per accedere al portale come persone in grado di dare ospitalità bisogna costruire un account con una serie di dati, dal luogo in cui si trova la casa che si vuole mettere a disposizione al numero di persone che può contenere. L’unico limite è quello delle età degli ospiti: non è possibile chiedere di accettare solo bambini. In questo caso infatti si andrebbe contro le norme sulle adozioni in vigore in diversi Stati europei. Il progetto non è ancora molto diffuso sui social ma gli sviluppatori assicurano che solo nelle prime 24 ore dal lancio oltre 5 mila famiglie si sono registrate come host e circa 1.000 famiglie provenienti dall’Ucrania hanno trovato una sistemazione. Ma l’obiettivo dei fondatori è ancora più ambizioso: «Di fronte a questa tragedia, milioni di famiglie europee hanno espresso la loro solidarietà e la volontà di aiutare. In assenza di soluzioni accessibili ed efficienti, però, chi cerca una sistemazione ha difficoltà ad incontrare chi è disponibile ad offrirla». I metodi per mettere a disposizione una casa sono diversi: negli scorsi giorni anche Airbnb ha avviato una campagna simile. \n', 'L’arrivo\n', 'dei profughi in Unione europea\n', 'L’Alto commissario dell’Onu per i rifugiati Filippo Grandi ha detto che quella ucraina è la «crisi di profughi più veloce in Europa dalla Seconda Guerra Mondiale». Prima che i tank russi superassero il confine con l’Ucraina, nel Paese vivevano 44 milioni di persone. Secondo i dati pubblicati dal Ministero dell’Interno al 6 marzo sono già arrivati in Italia 14.237 cittadini provenienti dall’Ucraina. In larga parte si parla di persone che avevano già contatti in Italia, con parenti o amici che lavoravano nel nostro Paese. Il numero totale di profughi che arriveranno da queste terre è difficile da calcolare ma secondo l’Onu la cifra totale potrebbe arrivare a 2 milioni.']"
471,news-920781,"Abbattuto un caccia russo a Kiev, ma gli ucraini diffondono foto vecchie",https://www.open.online/2022/03/09/abbattuto-caccia-russo-kiev-foto-vecchie,2022-03-09 15:17:00,"['Abbattuto un caccia russo a Kiev, ma gli ucraini diffondono foto vecchie\n', '\n', 'Già diversi utenti avevano segnalato l’anomalia. Ukraine Pravda pubblica successivamente una rettifica, confermando però la notizia di un abbattimento\n', 'Un caccia russo è stato abbattuto sui cieli di Kiev, andandosi a schiantare su un edificio nel quartiere di Osokorky, lungo il fiume Dnipro poco fuori la capitale. A riferirlo è Ukraine Pravda che cita il Centro per le comunicazioni strategiche e la sicurezza delle informazioni. Su Facebook, le autorità ucraine hanno pubblicato alcune foto dei detriti dell’aereo che si sarebbe schiantato, riferendo che è stato colpito un Sukhoi Su-27 e che il pilota sarebbe morto, ma alcuni utenti si rendono conto di un problema: le foto sono vecchie e relative a un aereo ucraino.\n', 'L’immagine dell’edificio in basso a destra del post corrisponde, infatti, a quella mostrata in un video pubblicato il 28 febbraio 2022 dal sito della Rep. Ceca Nazory.aktualne.cz.\n', 'A seguito delle segnalazioni degli utenti, dal canale Telegram di Ukraine Pravda viene pubblicata una rettifica riguardo le foto, ma confermando però l’abbattimento di un aereo russo.']"
472,news-920559,La falsa storia dei camionisti bielorussi uccisi da 11 ucraini a Bologna,https://www.open.online/2022/03/09/camionisti-bielorussi-ucraini-bologna-fake,2022-03-09 14:03:00,"['La falsa storia dei camionisti bielorussi uccisi da 11 ucraini a Bologna\n', '\n', 'Il video che sta circolando vorrebbe denunciare il razzismo nei confronti di russi e bielorussi. Ma è una bufala\n', 'Negli ultimi giorni c’è una notizia che ha fatto molto scalpore sul web, soprattutto nel circuito dei canali russi: quella secondo cui un gruppo di ucraini avrebbe aggredito due camionisti bielorussi, accoltellando uno e picchiando l’altro, uccidendoli entrambi. Il fattaccio, secondo i post, sarebbe accaduto proprio in Italia, a Bologna, a testimonianza di un sentimento “anti-russo” che serpeggia con insistenza dopo l’invasione di Kiev da parte di Mosca. La violenza sarebbe stata scatenata dalla scoperta di una targa bielorussa sul camion delle vittime.\n', 'Per chi ha fretta:\n', 'Analisi\n', 'Ecco uno dei post Facebook che condivide il video con il seguente messaggio:\n', 'VITTIME DI GUERRA A BOLOGNA.Questo uomo racconta che a Bologna un gruppo di 11 camionisti ucraini hanno attaccato i colleghi della Bielorussia. Il camion aveva una targa bielorussa e loro odiano adesso non solo tutti i russi, ma anche i bielorussi.Un bielorusso (26 anni) è stato ucciso con una coltellata, il secondo (28 anni) – picchiato fino alla morte \n', 'A segnalare il video alla nostra redazione sono stati dei volontari per l’accoglienza dei cittadini ucraini a Trieste. Alcuni degli accolti avevano ricevuto da parte dei loro contatti articoli in lingua russa sulla presunta vicenda.\n', 'Nel video vediamo un gruppo di uomini scatenare una rissa in un parcheggio, circondati da camion. Dopo le immagini della zuffa, appare il videomessaggio di un presunto testimone che racconta i dettagli dell’aggressione. La clip è circolata sui canali Telegram di Mash e Soloviev, profili russi che contano rispettivamente 1,43 milioni e 582k iscritti. È stata ripresa in numerosi post su Facebook e Twitter, in inglese, spagnolo e italiano. Anche il canale Telegram russo Readovka (720k iscritti) ha contribuito a diffondere la notizia, come dimostra la presenza del loro logo sul video circolato nei social, ma ha successivamente eliminato il messaggio dalla chat del canale.\n', 'Ma qual è la verità? L’assenza della notizia sui giornali locali e nazionali è un primo campanello di allarme. Guardando inoltre da Google Maps le immagini delle stazioni di servizio intorno Bologna, è impossibile riscontrare uno spazio simile a quello ripreso nella clip. Ma a spazzare definitivamente ogni dubbio è l’intervento del portavoce del ministero degli Esteri bielorusso, Anatoly Glaz: «Questo post è falso. La polizia ha controllato: né a Bologna, né nell’intera regione, ci sono stati casi di morte di bielorussi ieri o oggi», ha dichiarato, poco dopo la diffusione della bufala, all’agenzia di stampa bielorussa BelTA. La smentita è stata ripresa anche da testate russe come Lenta e Sputnik.\n', 'Verso la fine di Febbraio un accoltellamento tra due camionisti in Autostrada è stato effettivamente registrato: ma non è avvenuto a Bologna, bensì nel Bresciano, e invece di autotrasportatori bielorussi ha visto protagonisti due ucraini. Il diverbio tra i due sarebbe stato scatenato dalle opposte posizioni politiche rispetto al conflitto in corso nel loro Paese. L’accoltellamento non è stato letale, ma l’aggressore è adesso accusato di tentato omicidio e porto illegale di coltello. Contattata la Polizia di Stato, il video non riguarda in alcun modo il caso dei due ucraini avvenuto nel bresciano.\n', 'Conclusioni:\n', 'La notizia secondo la quale undici camionisti ucraini avrebbero ucciso due colleghi bielorussi a Bologna è da ritenersi falsa. Le autorità bielorusse hanno apertamente smentito il messaggio che è circolato sui social.']"
473,news-920679,"Negoziati in salita, il ministro ucraino Kuleba: «Da Lavrov non mi aspetto molto. Entro 48 ore possibile perdite radioattive a Chernbobyl» – Il video",https://www.open.online/2022/03/09/guerra-ucraina-kuleba-lavrov-vigilia-incontro-turchia-video,2022-03-09 13:50:00,"['Negoziati in salita, il ministro ucraino Kuleba: «Da Lavrov non mi aspetto molto. Entro 48 ore possibile perdite radioattive a Chernbobyl» – Il video\n', '\n', 'Domani 10 marzo, il ministro degli Esteri ucraino vedrà per la prima volta dall’inizio del conflitto il suo omologo russo\n', 'Le aspettative sul primo faccia a faccia tra il ministro degli Esteri ucraino e il suo omologo russo sono molto basse, almeno da parte di Kiev. È lo stesso Dmitry Kuleba a spiegarlo in una diretta Facebook, alla viglia dell’incontro in Turchia previsto per domani 10 marzo con Sergej Lavrov: «Ci stiamo preparando ai colloqui con la controparte russa, il ministro Lavrov. Parlando francamente, io ho aspettative basse dai colloqui. Non vi ripongono nessuna grande aspettativa». A proposito invece dall’allarme sulla situazione a Cherbobyl, lanciato dall’agenzia internazionale sul nucleare e dagli organi di sorveglianza ucraini, Kuleba ha avvertito che l’interruzione di corrente alla centrale: «causerà a breve il blocco dei sistemi di raffreddamento dell’impianto di stoccaggio del combustibile nucleare, rendendo imminenti la fuoriuscita di radiazioni», fissando un tempo massimo di intervento di 48 ore. Alla comunità internazionale, Kuleba chiede di aumentare la pressione su Mosca per un cessate il fuoco anche in quella zona, così da rendere possibile la riparazione dell’unica rete elettrica che alimenta la centrale. ']"
474,news-920661,Il concerto in piazza Maidan dell’Orchestra classica di Kiev per la no fly-zone sui cieli dell’Ucraina – Il video,https://www.open.online/2022/03/09/ucraina-kiev-concerto-piazza-maidan-orchestra-no-fly-zone-video,2022-03-09 13:43:00,"['Il concerto in piazza Maidan dell’Orchestra classica di Kiev per la no fly-zone sui cieli dell’Ucraina – Il video\n', '\n', 'Un messaggio rivolto ai leader del mondo da parte dei musicisti rimasti a Kiev\n', 'In diretta dalla pagina Facebook ufficiale della Presidenza ucraina, l’Orchestra Classica di Kiev ha tenuto un concerto in piazza Maidan per chiedere ai leader mondiali di chiudere lo spazio aereo dell’Ucraina, già richiesto dal Volodymyr Zelensky, a seguito dell’invasione russa di Vladimir Putin. Diretti dal direttore Herman Makarenko, i musicisti rimasti a Kiev hanno eseguito l’inno nazionale e Inno alla gioia, il brano di Ludwig van Beethoven adottato come inno europeo dal Consiglio d’Europa e dall’Unione europea. L’evento è stato annunciato dal sito della Presidenza ucraina.']"
475,news-919801,Aumenti record dei cereali: ma è davvero tutta colpa della guerra in Ucraina?,https://www.open.online/2022/03/09/guerra-ucraina-aumenti-record-cereali,2022-03-09 12:30:00,"['Aumenti record dei cereali: ma è davvero tutta colpa della guerra in Ucraina?\n', '\n', 'Energia, blocco delle esportazioni, siccità: i prezzi di grano tenero e mais rimangono altissimi, ma i rincari di pane e pasta saranno contenuti. Ecco perché \n', 'L’aumento dei prezzi dei cereali – che nei giorni scorsi hanno raggiunto record paragonabili a quelli della crisi finanziaria del 2008 – continua a preoccupare l’industria alimentare italiana. Il costo all’ingrosso dei cerali rimane altissimo nonostante il lieve calo registrato oggi, 9 marzo, dal prezzo del grano. Ieri alla borsa di Chicago il grano tenero si è stabilizzato a 395 euro a tonnellata, mentre il mais a 271. Alla vigilia dello scoppio della guerra – il 23 febbraio – gli stessi beni venivano valutati rispettivamente 263 e 244 euro a tonnellata. Questi dati trovano conferma in quelli della Camera di Commercio di Torino, dove – dall’inizio della guerra a oggi – il frumento di forza (un tipo di grano tenero) è passato da 346 euro a tonnellata a 380, il frumento panificabile da 310 a 345, la farina di mais da 568 a 620, e la farina di girasole – uno dei principali export dell’Ucraina – da 365 a 460. Spicca il dato sulla semola di grano duro, rimasto invariato a 986 euro la tonnellata. \n', 'Le ragioni dei rincari?\n', 'Ma è davvero tutta colpa della guerra? In realtà, gli aumenti di prezzo si devono a una serie di fattori. Innanzitutto, il blocco delle esportazioni dal Mar Nero, su cui si affacciano i principali porti Ucraini, Odessa, Mariupol e Cherson, tutti nella morsa del conflitto. Inoltre, per prevenire carenze di cibo nel nel paese, ieri, 8 marzo, l’Ucraina ha bloccato tutte le esportazioni di una serie di prodotti alimentari, tra cui grano tenero, grano saraceno e mais. Sono calate anche le forniture dalla Russia, il maggior produttore mondiale di grano, che aveva tagliato le esportazioni già il 14 febbraio scorso. Oltre a quelle legate direttamente agli export, ci sono problemi anche nella produzione. Il caro carburanti mette in difficoltà agricoltori e trasportatori, che vedono ridursi drasticamente i loro margini di guadagno. Nello specifico, gli aumenti vertiginosi del prezzo del gas naturale si ripercuotono sul costo dei fertilizzanti all’azoto, di cui è il componente principale. Infine, la siccità che ha colpito Canada e Usa nel 2021, ne ha ridotto i raccolti, diminuendo ulteriormente la quantità di materia prima disponibile, e aumentandone di conseguenza i prezzi. \n', 'Gli effetti su pane e pasta\n', 'Chiaramente, i rincari dei cereali si ripercuotono a catena sui prodotti finiti. Tra tutti il pane, dove il prezzo del grano incide l’8,5% del costo finale. Il discorso è invece diverso per la pasta e tutti gli altri prodotti che impiegano esclusivamente grano duro. Nel caso dell’alimento più amato dagli italiani, l’aumento di prezzo è strettamente correlato a quello dell’energia, necessaria all’essiccazione, e molto meno a quello della semola, il cui prezzo è aumentato dell’80% nell’ultimo anno, ma non è stato influenzato dalla guerra in Ucraina. Come ha comunicato ad Open Marilena Esposito di Pasta Garofalo, riprendendo un comunicato di Union Food, all’infuori del caro energia, «la guerra tra Russia e Ucraina non mette a rischio la produzione di pasta italiana e non impatta direttamente sui prezzi della pasta; il peso di questi due Paesi è estremamente marginale rispetto al fabbisogno del settore di grano duro. Dall’Ucraina non è stato importato grano duro nel 2021, mentre quello arrivato dalla Russia nello stesso periodo rappresenta meno del 3% delle importazioni e meno dell’1% sul fabbisogno totale dei pastai». Nel complesso, è difficile stabilire di quanto saliranno i prezzi dei prodotti finiti, dato che le materie prime e i carburanti continuano a fluttuare. Si prevede un rincaro del 10% sulla pasta, mentre il prezzo del pane era già salito dell’11% prima del conflitto. ']"
476,news-920555,"Zelensky preme sui Mig per Kiev: «Decidete in fretta». L’appello agli ucraini: «Il nemico può distruggere le nostre case, non la nostra anima» – Il video",https://www.open.online/2022/03/09/guerra-ucraina-zelensky-mig-polacchi-appello-video,2022-03-09 12:05:00,"['Zelensky preme sui Mig per Kiev: «Decidete in fretta». L’appello agli ucraini: «Il nemico può distruggere le nostre case, non la nostra anima» – Il video\n', '\n', 'Il presidente ucraino torna a sollecitare i Paesi occidentali perché decidano rapidamente sugli aiuti militari per l’esercito di Kiev\n', 'Poco dopo l’inizio della fragile tregua di 12 ore tra Russia e Ucraina per agevolare i corridoi umanitari, il presidente ucraino Volodymyr Zelensky ha lanciato un nuovo appello ai Paesi occidentali perché «decidano al più presto». Tema urgente ora è quello sui Mig-29 che la Polonia si è offerta di trasferire nelle basi americane in Germania per poi metterli a disposizione delle forze ucraine. Un’ipotesi che per il momento è stata accolta con freddezza e scetticismo dal governo americano. Nel suo ultimo video pubblicato sui suoi social oggi 9 marzo, Zelensky si è poi rivolto agli ucraini: «Il nemico può distruggere i muri delle nostre case, delle nostre scuole, delle nostre chiese. Può distruggere le imprese ucraine. Ma non raggiungerà mai la nostra anima, il nostro cuore, la nostra capacità di vivere liberamente. E combattere con coraggio»']"
477,news-920395,La prima guerra su TikTok: la normalità del conflitto raccontata dal profilo di una ragazza ucraina – Il video,https://www.open.online/2022/03/09/guerra-ucraina-racconto-tiktok-video,2022-03-09 10:08:00,"['La prima guerra su TikTok: la normalità del conflitto raccontata dal profilo di una ragazza ucraina – Il video\n', '\n', 'Lo scorso agosto era difficile trovare sulla piattaforma video sull’Afghanistan. Ora il social è diventato uno dei posti dove trovare più informazioni sulla guerra in Ucraina\n', 'I viaggi con gli amici, gli scatti nei luoghi esotici, i dietro le quinte degli shooting e ancora gli aperitivi, le passeggiate e i tramonti davanti al mare. Fino al 24 febbraio il profilo TikTok di @Valerisssh si perdeva nella massa di profili simili a sé stessi sulla piattaforma. Ragazza ucraina, appassionata di fotografia, negli ultimi giorni la sua pagina è diventata virale. Da quando i primi tank russi sono entrati nei confini dell’Ucraina, @Valerissh ha cominciato a raccontare una guerra che per la prima volta è entrata nella piattaforma di video nata in Cina. Questa ragazza vive a Chernihiv, un centro da 285 mila abitanti che si trova nel nord del Paese, vicino ai confini con la Russia. Insieme alla sua famiglia si è rifugiata in un bunker dove proteggersi dalle bombe, un luogo da cui esce solo per fare la spesa e per documentare i danni dei bombardamenti. \n', 'A differenza dei tanti profili che stanno raccontando questo conflitto, @Valerisssh non si limita a mostrare le immagini che stanno riempendo tutte le nostre bacheche social ma riprende i trend più seguiti sulla piattaforma per trasformali in scorci sulla guerra. Basta un esempio, c’è un trend nato negli Stati Uniti in cui i ragazzi mostrano con una musica italiana di sottofondo le cose più strane trovate nelle case dei loro parenti di origine italiane. @Valerisssh lo usa per mostrare tutto quello che di strano ha trovato nel suo bunker, dal frigo riempito solo con conserve alle macchine per la palestra portate nei sotterranei. Dalle immagini oltretutto sembra che la famiglia della ragazza abbia avuto modo di organizzare un rifugio confortevole, a differenza di altri civili costretti a rifugiarsi in luoghi comuni o nelle linee della metropolitana. \n', 'Il\n', 'social che ha aperto le porte alla guerra\n', 'Questa è la prima guerra raccontata su TikTok. Solo sei mesi fa, quando l’Afghanistan veniva riconquistato dai talebani, era difficile trovare dei video con soldati o scene violente. La piattaforma provvedeva subito a schermarli. Ora invece questo social è diventato uno dei portali su cui si trovano più informazioni sull’Ucraina. Ci sono i racconti dei soldati al fronte, le immagini dei tank russi lasciati per strada e video con tutti i discorsi del presidente ucraino Vlodomyr Zelensky. Da questa piattaforma è arrivata anche una canzone diventata quasi un nuovo inno per l’Ucraina. È una versione di Another Love di Tom Odell cantanta insieme al pubblico durante un concerto a Instabul nel 2019 e ora viene utilizzata da migliaia di ragazzi per mostrare com’era l’Ucraina prima che Vladimir Putin decidesse di muovere le sue truppe. Solo con questo audio sono stati già creati oltre 40 mila video.']"
478,news-920379,La lettera aperta della moglie di Zelensky: «L’operazione speciale di Putin è l’omicidio di massa dei civili ucraini»,https://www.open.online/2022/03/09/guerra-russia-ucraina-olena-zelenska-lettera,2022-03-09 09:33:00,"['La lettera aperta della moglie di Zelensky: «L’operazione speciale di Putin è l’omicidio di massa dei civili ucraini»\n', '\n', 'Olena Zelenska difende il marito e il suo paese: «Se non lo fermiamo non ci saranno più posti sicuri al mondo»\n', 'La first lady ucraina, Olena Zelenska, ha pubblicato una lettera aperta sul suo sito internet per parlare di ciò che è successo all’Ucraina nelle ultime due settimane dall’inizio dell’invasione russa. «Nonostante le assicurazioni dei mezzi di propaganda sostenuti dal Cremlino, che la chiamano ‘operazione speciale’, si tratta, in effetti, dell’omicidio di massa di civili ucraini», ha scritto la moglie di Zelensky. E ancora: «Forse la cosa più terrificante e devastante di questa invasione è la morte dei bambini», visto che «i primi nati della guerra hanno visto il soffitto di cemento dei seminterrati e il loro primo respiro è stata l’aria acre del sottosuolo». La moglie del presidente ucraino si è detta convinta che Vladimir Putin abbia sottovalutato la resistenza degli ucraini, ha ringraziato persone da tutto il mondo per aver sostenuto il suo paese e ha fatto eco alle richieste del marito di una no-fly zone sull’Ucraina. «La guerra in Ucraina non è una guerra da qualche parte là fuori. Questa è una guerra in Europa, vicino ai confini dell’Ue. Se non fermiamo Putin, che minaccia di iniziare una guerra nucleare, non ci sarà un posto sicuro al mondo per nessuno di noi». ']"
479,news-920313,Il sindaco polacco pubblica i meme su Salvini: «Gli ho ricordato chi sono i suoi amici e cosa sta facendo il suo amico Putin»,https://www.open.online/2022/03/09/guerra-ucraina-salvini-sindaco-polacco-meme,2022-03-09 07:11:00,"['Il sindaco polacco pubblica i meme su Salvini: «Gli ho ricordato chi sono i suoi amici e cosa sta facendo il suo amico Putin»\n', '\n', 'Il primo cittadino di Przemysl Wojciech Bakun ancora all’attacco del Capitano: «Lunedì mi hanno detto che sarebbe venuto qui e così gli ho fatto stampare apposta la maglietta come regalo». \n', 'Il sindaco di Przemysl Wojciech Bakun ieri ha contestato il segretario della Lega Matteo Salvini srotolandogli davanti una maglietta con il volto di\xa0Vladimir Putin\xa0e la scritta «Esercito russo». Ovvero la stessa che il segretario leghista aveva indossato nel 2015 durante la sua visita a Mosca. Rivolgendosi a Salvini, il sindaco ha detto: «Io non la ricevo, venga con me al confine a condannare» il presidente russo. Successivamente, su Facebook Bakun ha spiegato perché ha attaccato il Capitano, appena arrivato al confine con l’Ucraina per una missione umanitaria: «Certe cose vanno dette in faccia». Ma la storia non è finita qui. Perché stanotte il primo cittadino di Przemsyl è tornato sulla vicenda postando, sempre su Facebook, una serie di meme in lingua italiana che lo ritraggono con Salvini: \n', 'E in un’intervista rilasciata oggi a La Stampa è tornato sulla vicenda: «Gli ho portato la t-shirt che aveva indossato cinque anni fa a Mosca e gli ho ricordato chi sono i suoi amici. E poi volevo mostrargli quello che il suo amico Putin sta facendo per il popolo ucraino». Bakun non conosceva Salvini: «Era la prima volta che lo vedevo. Lunedì mi hanno detto che sarebbe venuto qui e così gli ho fatto stampare apposta la maglietta come regalo». Poi racconta delle sue giornate al confine: «Recuperiamo tutte le persone che scappano dalla guerra, le portiamo ai punti dove vengono registrate, diamo loro da mangiare e organizziamo i trasferimenti». E riguardo la sua appartenenza politica: «Non appartengo ad alcun partito polacco. Sono solo il sindaco». ']"
480,news-920295,Confindustria: «Con la crisi tra Russia e Ucraina 400 milioni di ore di Cassa Integrazione»,https://www.open.online/2022/03/09/russia-ucraina-cassa-integrazione-confindustria-bonomi,2022-03-09 05:56:00,"['Confindustria: «Con la crisi tra Russia e Ucraina 400 milioni di ore di Cassa Integrazione»\n', '\n', 'Bonomi: il mix energetico deve cambiare, non possiamo dipendere dai russi \n', 'La crisi tra Russia e Ucraina può arrivare a costare 400 milioni di ore di Cassa Integrazione. Lo dice il presidente di Confindustria Carlo Bonomi in un’intervista rilasciata oggi a Repubblica. La guerra sta infatti accelerando un processo già in atto: «La frenata della ripresa economica è cominciata a settembre, la mancanza di una strategia di politica energetica risale a decenni fa, e ci sono riforme che aspettano da trent’anni. Ora abbiamo bisogno di interventi radicali». Oggi il sistema industriale italiano si trova al centro di una tempesta perfetta: «Le acciaierie hanno cominciato a sospendere la produzione, presto toccherà anche ai settori della ceramica e delle cartiere. Sono stop temporanei. Ma i prezzi insostenibili creano un effetto domino che può portare il sistema industriale nel suo complesso a chiedere 400 milioni di ore di cassa integrazione. Una cifra enorme, che avanziamo non per allarmismo, ma per generare consapevolezza. È una crisi fortissima, drammatica, accentuata da errori di anni e anni, di fronte ai quali servono interventi radicali non più rinviabili». \n', 'Per Bonomi «il mix energetico deve cambiare, non possiamo dipendere in maniera così elevata dal gas russo. Bene ha fatto l’Europa a mettere un tetto al prezzo del gas, per tutelare imprese e famiglie dalle follie dei prezzi attuali. In Europa, inoltre, bisogna proporre la sospensione straordinaria del mercato Ets, che attualmente finisce per penalizzare l’industria italiana che è più decarbonizzata di quella tedesca. Va rivisto il criterio del prezzo orario dell’energia elettrica, che oggi si stabilisce secondo il costo più elevato di chi la conferisce con enormi premi a chi ha costi più bassi, come gli impianti da fonti rinnovabili».']"
481,news-920283,"Ucraina, Caracciolo: «Vi spiego cosa vuole fare Putin sul campo e perché vuole le città»",https://www.open.online/2022/03/09/guerra-ucraina-vs-russia-caracciolo-putin,2022-03-09 04:48:00,"['Ucraina, Caracciolo: «Vi spiego cosa vuole fare Putin sul campo e perché vuole le città»\n', '\n', 'La campagna adesso langue e lo Zar vuole una vittoria militare per sedersi al tavolo delle trattative \n', 'Lucio Caracciolo, direttore di Limes, spiega oggi in un’intervista rilasciata a il Fatto Quotidiano che la Russia vuole attaccare e prendere le città per poi sedersi al tavolo dei negoziati. E pensa anche che tra le ragioni della guerra ci siano i calcoli sbagliati di Vladimir Putin, un errore iniziale che ha influenzato il corso successivo della campagna. Per Caracciolo la campagna d’Ucraina per ora langue: «Se l’obiettivo è quello di arrivare alla congiunzione del Donbass con la Crimea, sigillando l’Ucraina verso il Mar Nero, ancora non ci siamo. E, soprattutto, la performance modesta dei russi potrebbe incoraggiare la resistenza ucraina e la volontà occidentale di sostenerli. Una guerra che si prolungasse oltre il mese sarebbe una guerra non vinta, per usare un eufemismo, perché i tempi sono decisivi, checché ne pensino i russi». \n', 'I russi invece «hanno sbagliato due cose di fondo: la prima è che pensavano ci fosse un uomo a Kiev che potesse “invitarli” in Ucraina, idea abbastanza improbabile, ma coltivata. La seconda è che gli ucraini li avrebbero accolti in modo più positivo. Tutto questo complica l’equazione di Putin». Per questo adesso «sono costretti a invadere le città, da qui l’insistenza sui corridoi umanitari per sgomberarle. Anche se a Kiev ci fosse solo la metà degli abitanti sarebbe ancora un rischio enorme». Ora l’unica porta aperta è quella del compromesso con Putin che rimane in sella a Mosca e un precario equilibrio in Ucraina. Ma perché lo Zar ha cominciato tutto questo? «Credo per errore, a volte nelle guerre succede. Si attende un risultato che non verrà». ']"
482,news-918773,"Ucraina, stop di Biden a gas e petrolio russo. Mosca annuncia una nuova tregua domani. Accordo Usa-Polonia sui Mig da trasferire in Germania: l’ipotesi dei jet per Kiev",https://www.open.online/2022/03/08/crisi-ucraina-8-marzo,2022-03-08 23:20:00,"['Ucraina, stop di Biden a gas e petrolio russo. Mosca annuncia una nuova tregua domani. Accordo Usa-Polonia sui Mig da trasferire in Germania: l’ipotesi dei jet per Kiev\n', '\n', 'L’Europa si prepara a rinunciare al gas di Mosca gradualmente, mentre gli Stati Uniti hanno deciso di interrompere l’import dalla Russia da subito. Entro la fine dell’anno lo farà anche il Regno Unito\n', 'Kiev si prepara al peggio. La capitale dell’Ucraina aspetta l’arrivo dell’esercito, che è accampato a 25 chilometri da piazza Maidan e attende di scatenare prima il bombardamento e poi l’assalto alla città. La Russia ha continuato a rinnovare l’offerta di corridoi umanitari, ma la tregua per evacuare i civili per la terza volta non sembra essere rispettata: Kiev accusa Mosca di bombardare i corridoi umanitari a Mariupol. Il presidente ucraino Volodymyr Zelensky ha aperto a un «compromesso» con Mosca su Donbass e Crimea. Durante la notte intanto si sono sentite esplosioni a Odessa, mentre Leopoli osserva l’arrivo degli sfollati. \n', '23.15 – La funzionaria Usa: «Nord Stream 2 è morto»\n', 'Se ancora ci fossero dubbi sul futuro del gasdotto Nord Stream 2, è la sottosegretaria del Dipartimenti di Stato americano, Victoria Nuland, a fare chiarezza. In un’audizione al Senato, Nuland ha chiarito: «Penso che il Nord Stream 2 sia ormai morto… è un grosso pezzo di metallo in fondo al mare, e non credo che possa essere resuscitato». Il progetto del gasdotto che avrebbe dovuto portare gas dalla Russia in Germania e quindi in Europa era stato sospeso subito dopo l’invasione russa dell’Ucraina il 24 febbraio scorso. A stretto giro Mosca si era augurata che la sospensione fosse solo una decisione temporanea, finché non sono arrivate le sanzioni decise dai Paesi occidentali che sembrano aver definitivamente accantonato il piano per realizzare il collegamento.\n', '22.30 – Petizione internazionale per escludere Russia e Bielorussia da ogni evento sportivo\n', 'Una petizione firmata da 37 Paesi, tra cui l’Italia e gli Stati Uniti, chiede a tutte le organizzazioni sportive mondiali di escludere la Russia e la Bielorussia da ogni tipo di evento sportivo. Come risposta alla guerra: «non provocata e ingiustificata» portata avanti da Mosca con il sostegno di Minsk contro l’Ucraina, il documento chiede il divieto di: «ospitare, candidarsi o ricevere premi per qualsiasi evento sportivo internazionale». Il testo diffuso dal Dipartimento di Stato americano spiega poi che i Paesi firmatari chiedono l’esclusione anche di tutti gli atleti russi e bielorussi da tutte le gare internazionali. \n', '21.53 – Coca-Cola, McDonald’s e Starbucks se ne vanno dalla Russia\n', 'Anche i grandi colossi commerciali si oppongono alle azioni guerrafondaie di Vladimir Putin: dopo le numerose pressioni subìte sui social e alle minacce di boicottaggio, McDonald’s ha ufficialmente deciso di lasciare Mosca. L’annuncio è stato quello della chiusura di tutti gli 850 punti vendita nel Paese. «Continueremo a monitorare la situazione e valutare se ulteriori misure saranno necessarie. In questo momento è impossibile prevedere quando potremo riaprire», ha spiegato l’amministratore delegato Chris Kempczinki, precisando come l’azienda continuerà a retribuire i suoi 62mila dipendenti russi. «I nostri valori ci impongono a non ignorare la sofferenza umana inutile», ha continuato. La stessa notizia è arrivata poco dopo anche da Starbucks: «Sospendiamo tutte le attività in Russia, incluse le forniture di prodotti». Nella lista di chi lascia Mosca anche Coca-Cola. Nella nota diffusa dalla società, il colosso americano annuncia la sospensione dell’attività, «continuando a monitorare la situazione».\n', '21.11 – Accordo per jet polacchi verso base Usa in Germania\n', 'Le prime indiscrezioni sono arrivate da Politico: l’annuncio era stato quello di un accordo che Usa e Polonia avrebbero siglato per il trasferimento di tutti i Mig-29 di fabbricazione russa polacchi «immediatamente e senza costi» ad una base americana in Germania. Poi la conferma è arrivata anche da Varsavia: «Dopo consultazioni tra il presidente polacco e il governo, la Polonia è pronta a schierare immediatamente e gratuitamente tutti i suoi caccia MIG-29 presso la base aerea di Ramstein e di metterli a disposizione degli Stati Uniti d’America». Una mossa potrebbe anticipare l’ulteriore consegna dei jet su territorio ucraino. A dare conferma della notizia è stato il ministro degli Affari esteri polacco in una dichiarazione pubblicata sull’account Twitter del dicastero. «Nello stesso tempo la Polonia chiede agli Usa di fornirci velivoli usati con corrispondenti capacità operative».\n', '20.53 – Il Viminale ai prefetti: «Subito posti di accoglienza per ucraini»\n', '«Nell’ipotesi di massicci afflussi di particolari criticità, non solo effettivamente verificatesi, ma anche solamente previsti sull’arrivo di ucraini in Italia, i prefetti dovranno avviare il reperimento sul territorio, con la necessaria tempestività, degli ulteriori posti in accoglienza». Queste la parole diffuse nella circolare inviata dal capo di Gabinetto del Viminale a tutti i prefetti. L’invito è quello di «un massimo coinvolgimento degli enti locali, acquisendo dai sindaci la disponibilità di strutture alloggiative idonee».\n', '20.13 – Mosca: «Nuova tregua temporanea da domattina»\n', 'La Russia dichiara una nuova tregua temporanea a partire dalle 10 (ora locale) di domattina per consentire i corridoi umanitari. A farlo sapere è il ministro della Difesa russo riportato dall’agenzia di stampa Tass. Lo stesso ministero ha fatto riferimento anche a corridoi umanitari da Kiev, Chernihiv, Sumy, Kharkiv e Mariupol. Pochi giorni fa l’ambasciatore dell’Ucraina presso le Nazioni Unite aveva accusato la Russia di bloccare i tentativi di evacuazione dei civili.\xa0«Le truppe russe hanno aperto il fuoco sugli sfollati e questo è spaventoso vista la decisione di entrambe i Paesi di assegnare alcune strade da utilizzare come corridoi per i civili», aveva detto. \n', '19.56 – Zelensky e Macron a colloquio sui corridoi umanitari\n', 'Il presidente ucraino Volodymyr Zelensky e il premier francese Emmanuel Macron hanno avuto un colloquio telefonico per analizzare la situazione dell’evacuazione dei civili dalle zone di combattimento dell’Ucraina. A farlo sapere è stato lo stesso Zelensky su Twitter: «Mantengo un dialogo costante con Emmanuel Macron, abbiamo discusso l’applicazione degli accordi sui corridoi umanitari per l’evacuazione della popolazione e la consegna dei beni necessari».\n', '19.33 – Putin firma divieto import-export verso alcuni Paesi \n', 'Secondo l’agenzia di stampa russa Tass il presidente Vladimir Putin ha firmato un decreto che dà ufficialmente mandato al governo di stilare entro due settimane una lista di Paesi per i quali saranno vietati i movimenti di export e import. La decisione è stata presa «per salvaguardare la sicurezza della Russia», riferisce Tass. «Il divieto riguarderà prodotti finiti e materie prime», aggiunge l’agenzia Interfax.\n', '19.10 – Il Governo italiano alle Regioni: «Dall’Ucraina esodo imponente, prepariamoci»\n', '«Non abbiamo di fronte un’emergenza di breve periodo, questo esodo avrà dimensioni imponenti». Cosi il governo alle Regioni, riunite in Conferenza Unificata per discutere dell’emergenza profughi dall’Ucraina. All’incontro hanno partecipato diversi ministri tra cui quella per gli Affari regionali e le autonomie Mariastella Gelmini e quella dell’Interno, Luciana Lamorgese. Presente anche il capo della Protezione Civile Fabrizio Curcio. \n', '18.30 – Zelensky a Westminster: «Non ci arrenderemo»\n', '«Non ci arrenderemo così come voi avete fatto con l’invasione nazista» Il presidente ucraino Volodymyr Zelensky torna a parlare rivolgendosi ai deputati britannici. Il discorso video è stato trasmesso in diretta a Westminster in una Camera dei Comuni britannica strapiena: i deputati lo hanno accolto con una lunga standing ovation. «La Nato non si è comportata come doveva nella sua risposta dopo l’attacco russo alla centrale di Zaporizhzhya», ha continuato Zelensky, «e nel non imporre una no fly-zone sui cieli dell’Ucraina». \n', '17.20 – Biden e Johnson confermano: «Stop all’import del petrolio russo»\n', 'In diretta dalla Casa Bianca il presidente Usa Joe Biden ha confermato quanto era trapelato nelle ultime ore: «Bloccheremo l’importazione di petrolio russo e gas russi. Non finanzieremo la guerra di Putin». La decisione si aggiunge al pacchetto di sanzioni che l’occidente continua a rivolgere nei confronti di Mosca. «Lo stop è stato scelto in stretta consultazione con gli alleati», ha continuato Biden, sottolineando come molti Paesi europei non potranno prendere una decisione simile perché molto più dipendenti dal gas russo. A confermare la stessa scelta in parallelo anche il Regno Unito: «Ci impegneremo a a ridurre a zero le forniture di gas e petrolio dalla Russia già entro la fine del 2022».\n', '17.09 – Pentagono: «Fino a 4mila soldati russi morti in guerra»\n', 'Il direttore dell’agenzia generale dell’intelligence militare della difesa Usa, Scott Berrier, ha riferito a una commissione del Congresso la stima dei militari russi morti in guerra dall’inizio dell’invasione di Mosca su territorio ucraino. «In sole quasi due settimane di invasione sono morti tra i 2mila e i 4mila soldati russi».\n', '16.30 – 130 jet Nato messi in allerta nell’Est Europa\n', '«Abbiamo 130 jet in allerta, 200 navi nell’Alto Mediterraneo e migliaia di truppe aggiuntive nella regione». Con queste parole la Nato conferma la sua decisione di rafforzare le sue difese al confine orientale dell’Europa. «La Nato ha la responsabilità di garantire che il conflitto non si intensifichi e non si espanda oltre l’Ucraina» ha commentato il segretario generale dell’Alleanza Jens Stoltenberg nel corso di una conferenza stampa in Lettonia.\n', '16.10 – Gli Usa attaccano anche l’oro della Russia\n', 'Tra le sanzioni che gli Usa avrebbero in serbo per la Russia non c’è solo il divieto sull’importazione di petrolio. Il tentativo ulteriore è quello di impedire a Mosca di vendere le sue riserve auree per resistere alle sanzioni e alle restrizioni valutarie. Un disegno di legge bipartisan, firmato da democratici e repubblicani, chiede di impedire qualunque transazione in oro con la Banca centrale russa. Si parla di una riserva di circa 132 miliardi di dollari.\n', '15.30 – Anche Londra verso divieto dell’import di petrolio russo\n', 'Il governo britannico sta pianificando l’uscita da tutte le importazioni di petrolio russo. La decisione arriva nell’ambito delle sanzioni contro la Russia dopo l’invasione sul territorio ucraino. A riportare la notizia è l’agenzia di stampa Bloomberg, che fa sapere: «La misura verrà implementata nel corso dei prossimi mesi in coordinamento con gli Usa ma non coinvolgerà il gas russo». Il governo britannico ha cercato modi per esercitare ulteriore pressione sul regime di Putin dopo aver\xa0sanzionato\xa0le sue banche e un certo numero di magnati.\xa0Il governo di Boris Johnson è stato criticato per alcuni parti della sua risposta alla guerra in Ucraina, come la velocità di elaborazione dei visti per i rifugiati ucraini e il numero di ricchi cittadini russi sanzionati rispetto agli Stati Uniti e all’Unione Europea. È probabile che il divieto del petrolio russo eserciterà ulteriori pressioni al rialzo sui prezzi dell’energia nel Regno Unito, dove i britannici stanno già affrontando una crisi del costo della vita a causa dell’inflazione impennata e di un carico fiscale che sarà il più alto dagli anni ’50.\xa0Non è stato subito chiaro se il divieto si applicherà solo al petrolio greggio, o esteso anche ai prodotti raffinati.\xa0Tra il 2019 e il 2020, la Russia ha rappresentato dal 12% al 13% delle importazioni del Regno Unito di petrolio greggio e prodotti raffinati. \n', '14.30 – Zelensky: «Ho parlato con Bennett, grazie a Israele per i suoi sforzi»\n', 'Il presidente ucraino Volodymyr Zelensky ha scritto su Twitter di avere avuto un colloquio con il premier israeliano Naftali Bennett: «L’ho ringraziato per gli sforzi di Israele nella mediazione. Abbiamo parlato di come porre fine alla guerra e alle violenze».\n', '14.25 – Interrotte le evacuazioni a Sumy\n', 'Interrotta l’evacuazione dei civili a Sumy. Lo stop è stato causato «dai bombardamenti dei carri armati nemici», riferisce l’agenzia ucraina Unian citando un suo corrispondente nella zona. Secondo quanto riportato, le auto in uscita sono state rimandate indietro. Lo stesso trattamento è stato riservato alle persone che tentavano di lasciare la città a piedi.\n', '14.20 – Bloomberg: «Usa verso il divieto dell’import di petrolio russo»\n', 'Gli Usa sono pronti a vietare le importazioni di petrolio russo senza la partecipazione degli alleati europei. Lo riporta l’agenzia Bloomberg. Secondo le fonti citate, il divieto include anche il gas naturale liquefatto e il carbone. L’annuncio è atteso oggi.\n', '13.58 – Blinken: «L’Ue si liberi dalla dipendenza energetica dalla Russia»\n', 'Il segretario di Stato americano Antony Blinken dice che è «»imperativo» che i Paesi europei smettano di fare affidamento sull’energia russa. In conferenza stampa a Tallinn con la premier estone Kaja Kallas, Blinken sottolinea che «in questo momento c’è un’opportunità, non solo significativa ma imperativa, per molti paesi in Europa, di liberarsi dalla dipendenza dall’energia russa». La Russia, insiste, «usa l’energia come un’arma». \n', '13.51 – Il sindaco di Kharkiv: «Siamo vittime del genocidio di Mosca»\n', '«Siamo vittime di un genocidio da parte di Mosca. I russi bombardano case, scuole, ospedali», dice in un’intervista alla Cnn il sindaco di Kharkiv Ihor Terekhov. Chiede aiuto per la popolazione che ha bisogno «di cibo e medicine». «In questa città non c’è nessun corridoio umanitario, abbiamo bisogno di tutto», spiega.\n', '13.20 – Appello di Kiev alla comunità economica\n', '«L’Ucraina chiede alle imprese globali eticamente e socialmente responsabili di interrompere o sospendere le operazioni con o in Russia, rifiutandosi quindi di finanziarne violenze, omicidi e crimini contro l’umanità», scrive su twitter il ministro degli Esteri ucraino Dmytro Kuleba allegando il suo appello alla comunità economica internazionale.\n', '13.17 – Dombrovskis: I prossimi nel mirino di Putin sono i paesi Baltici\n', 'Se Vladimir Putin «non sarà fermato in Ucraina, i prossimi nel suo mirino saranno i Paesi Baltici, dice il vicepresidente della Commissione europea Valdis Dombrovskis in un’intervista a Politico Europe. «Se non sosteniamo l’Ucraina», Putin «non si fermerà in Ucraina» perché «è in una specie di stato d’animo aggressivo di guerra e sfortunatamente è probabile che questa aggressione continuerà in altri Paesi», dice l’ex primo ministro lettone cresciuto nell’Unione sovietica. Che è preoccupato per Lettonia, Estonia e Lituania per la «crescente retorica anti-baltica» portata avanti da Mosca, evidenziando che Putin «continuerà le sue guerre aggressive», fondate sulla strategia del “ricatto” e, per questo, «la pacificazione dell’aggressore non funziona e l’aggressore deve essere fermato con tutti i mezzi». E parla di nuove sanzioni contro la Russia anche in campo energetico. «Nulla dovrebbe essere lasciato fuori dalla discussione», spiega, esortando a «fare di più, perché questa aggressione purtroppo non si ferma, quindi dovremmo trovare un modo, in un certo senso, per fermare la capacità di Putin di finanziare questa guerra». \n', '13.15 – Stoltenberg: «Conflitto fuori controllo se va oltre l’Ucraina»\n', '«Abbiamo la responsabilità di garantire che il conflitto non si intensifichi e non si diffonda oltre l’Ucraina, che sarebbe ancora più pericoloso distruttivo e ancora più mortale. La situazione porterebbe a una spirale fuori controllo», dice il segretario generale della Nato Jens Stoltenberg in una conferenza stampa nel corso della visita in Lettonia. «Per assicurarsi che non ci sia spazio per errori di calcolo a Mosca, la Nato ha rafforzato in modo significativo la presenza nella parte orientale della nostra alleanza», ha anche segnalato Stoltenberg. Abbiamo 130 jet in allerta alta, oltre a 200 imbarcazioni nell’estremo nord» e «migliaia di soldati nella regione, incluso il gruppo di battaglia multinazionale della Nato», spiega. «Proteggeremo ogni centimetro della Lettonia e proteggeremo ogni centimetro di tutto il territorio alleato». «Colpire i civili è un crimine di guerra ed è del tutto inaccettabile», aggiunge. «Due milioni di persone sono fuggite dall’Ucraina – ha sottolineato. Questa è la crisi dei rifugiati in più rapida crescita in Europa dalla seconda guerra mondiale. Ci sono rapporti molto credibili di civili che vengono colpiti mentre cercano di fuggire». La Russia «è stata colpita con sanzioni severe e senza precedenti» ed è in «totale isolamento sulla scena mondiale. Gli alleati stanno aiutando l’Ucraina a sostenere il suo diritto fondamentale all’autodifesa intensificando con miliardi di euro di sostegno e aprendo le loro frontiere e fornendo aiuto ai rifugiati». \n', '13.06 – Secondo un think tank Usa Kiev verrà assaltata in 24-96 ore\n', 'Le forze russe attaccheranno Kiev «nelle prossime 24-96 ore», dice il think tank statunitense Institute for the Study of War (ISW) secondo quanto scrive il Guardian. «Le forze russe si stanno concentrando nella periferia orientale, nord-occidentale e occidentale di Kiev per un assalto alla capitale». Le truppe di Mosca sono afflitte da problemi logistici, ma stanno «portando rifornimenti e rinforzi, oltre a condurre attacchi di artiglieria, aerei e missili per indebolire le difese e intimidire i difensori prima dell’assalto» alla capitale. E potrebbe essere l’inizio di un momento critico della guerra, proseguono gli esperti dell’ISW. \n', '13.05 – Unicef: un milione di bambini fuggiti dall’Ucraina\n', '«Un milione di bambini sono scappati dall’Ucraina, in meno di due settimane», scrive su Twitter James Elder, portavoce di Unicef. “Una buia prima volta nella storia». Elder, in un’intervista alla Cnn, dice che si tratta di una cosa senza precedenti: «Non avevamo mai affrontato una crisi di rifugiati di questa velocità e di questa portata».\n', '12.50 – L’Ue: «Eliminiamo dipendenza da petrolio, gas e carbone importati dalla Russia \n', '«Concordiamo nell’obiettivo dell’eliminazione della dipendenza da petrolio, gas e carbone importati dalla Russia» attraverso «la diversificazione delle forniture; l’accelerazione nello sviluppo delle rinnovabili; il miglioramento delle reti europee di gas e elettricità; il rafforzamento del piano d’emergenza energetico». E’ il contenuto della bozza, soggetta a possibili ulteriori negoziati, della dichiarazione di Versailles che chiuderà il vertice dei leader Ue di giovedì e venerdì. Tra i temi sul tavolo, a quanto si apprende, anche l’uso di eurobond per le spese energetiche, sul quale la presidenza francese è in prima linea. \n', '12.25 – L’Oms: «Stanno finendo le forniture mediche»\n', 'Secondo l’Organizzazione Mondiale della Sanità gli attacchi agli ospedali e alle ambulanze sono aumenti “rapidamente” negli ultimi giorni e le forniture mediche vitali stanno finendo. Lo scrive il Guardian citando una dichiarazione della responsabile emergenze dell’Oms per l’Europa, Catherine Smallwood, secondo cui almeno 9 persone sono morte in 16 attacchi a strutture sanitarie dall’inizio dell’invasione. \n', '12.22 – La Cina: «Sanzioni dannose per tutti» \n', 'La Cina chiede di «lavorare insieme» per ridurre le conseguenze della crisi in Ucraina, bocciando le sanzioni «che avranno un impatto negativo sulla stabilità della finanza globale, dell’energia, dei trasporti e delle catene di approvvigionamento», trascinando al ribasso «l’economia mondiale, che è sotto il pesante impatto della pandemia» del Covid-19 e «saranno dannose per tutte le parti», dice il presidente Xi Jinping nel vertice via video avuto con il presidente francese Emmanuel Macron e il cancelliere tedesco Olaf Scholz, nel resoconto della Cctv. La situazione in Ucraina è «preoccupante” e la Cina «deplora profondamente» la guerra in Europa, dice il presidente cinese Xi Jinping con termini più netti sull’ invasione russa dell’Ucraina, parlando di ‘zhanhuo’, traducibile come «fiamme di guerra». Pechino sostiene il rispetto di «sovranità e integrità di tutti i Paesi», ma anche le «legittime preoccupazioni in materia di sicurezza. Tutti gli sforzi per la soluzione pacifica dovrebbero essere supportati». \n', '12.19 – Kiev: «I russi bombardano il corridoio umanitario a Mariupol»\n', '«Cessate il fuoco violato! Le forze armate russe stanno ora bombardando il corridoio umanitario da Zaporizhzhia a Mariupol. 8 camion + 30 autobus pronti per portare aiuti umanitari a Mariupol e per evacuare i civili a Zaporizhzhia», scrive il portavoce del ministero degli esteri ucraino Oleg Nikolenko su Twitter.\n', '12.16 – Zelensky: «Niente ultimatum, Putin deve cominciare a dialogare»\n', '«Noi non siamo pronti a accettare ultimatum. Bisogna che il presidente russo Vladimir Putin cominci a parlare, inizi il dialogo, invece di vivere nella sua bolla informativa priva di ossigeno. Penso che sia lì, in questa bolla», dice il presidente ucraino Volodymir Zelensky nel corso di un’intervista esclusiva alla ABC.\n', '12.06 – Shell non acquisterà più petrolio dalla Russia. Mosca: Embargo su Nord Strem 1\n', '«Abbiamo tutto il diritto di prendere una decisione corrispondente e imporre un embargo sul pompaggio di gas attraverso il gasdotto Nord Stream 1», dice oggi il vicepremier russo Aleksandr Novak, secondo quanto riporta la Bbc, commentando l’ipotesi di un embargo al petrolio russo e la decisione tedesca di congelare l’autorizzazione del Nord Stream 2, il gasdotto gemello al primo che collega La Russia con la Germania. Poco prima la Shell ha annunciato con una nota che non acquisterà più barili di petrolio dalla Russia. Il Gruppo si ritirerà da tutte le attività nel settore degli idrocarburi nel Paese, includendo il petrolio, il gas e il gas naturale liquefatto in «modo graduale» e «in linea con le nuove linee guida del Governo» di Londra. Verranno anche chiuse tutte le stazioni di servizio e delle operazioni relative al rifornimento di aerei nel Paese che ha invaso l’Ucraina. \n', '11.42 – Kiev, i russi non rispettano il corridoio umanitario a Mariupol \n', 'Il ministero della Difesa ucraino accusa i russi di non rispettare il corridoio umanitario di Mariupol. «La Russia tiene in ostaggio 300mila civili a Mariupol, impedisce l’evacuazione umanitaria nonostante gli accordi con la mediazione del Comitato internazionale della Croce Rossa. Un bambino è morto di disidratazione ieri! I crimini di guerra fanno parte della strategia deliberata della Russia. Esorto tutti gli Stati a chiedere pubblicamente: RUSSIA, LASCIA ANDARE LA GENTE!», scrive oggi il ministro degli Esteri ucraino, Dmytro Kuleba, in un tweet. \n', '11.34 – Unhcr: «Più di 2 milioni di rifugiati»\n', 'Sono oltre 2 milioni le persone fuggite dall’Ucraina dall’inizio dell’invasione russa secondo quanto rende noto oggi l’agenzia Onu per i rifugiati. \n', '11.10 – Bus in partenza da Zaporozhzhia per evacuazione da Mariupol\n', 'L’evacuazione da Mariupol comincerà alle 12 ora locale, per un corridoio umanitario che – come progettato invano anche nei giorni scorsi – dovrebe arrivare fino a Zaporozhzhia attraverso varie città. Gli autobus sono in partenza. \n', '11.05 – Zelensky: «Possibile compromesso su Donbass e Crimea»\n', '«Possiamo discutere e trovare un compromesso su come questi territori continueranno a vivere», dice alla ABC il presidente ucraino parlando della Crimea e delle «pseudo Repubbliche» separatiste del Donbass. «Sono pronto a un dialogo, non alla capitolazione». Zelensky ha denunciato le “promesse” non mantenute dagli occidentali. «Stiamo ascoltando promesse da tredici giorni. Da tredici giorni ci è stato detto che avrebbero aiutato nei cieli, che ci sarebbero stati aerei, che ce li avrebbero consegnati», dice Zelensky in un video pubblicato su Telegram. «La responsabilità» di ciò che sta succedendo in Ucraina «ricade anche su coloro che non sono stati in grado di prendere una decisione in Occidente per 13 giorni. Su coloro che non hanno messo in sicurezza i cieli ucraini dagli assassini russi».\n', '10.43 – Il ministero degli Esteri russo: «Russia e Usa tornino a coesistenza pacifica»\n', 'La Russia e gli Stati Uniti dovrebbero, dice il ministero degli Esteri russo, tornare al principio della coesistenza pacifica come hanno fatto durante la Guerra Fredda. Lo riporta Interfax.\n', '10.25 – L’ex presidente Yanukovich scrive a Zelensky: «Fermati»\n', 'Arriva l’appello dell’ex presidente (filorusso) dell’Ucraina, Viktor Yanukovich. In una lettera diffusa dai media russi e riportata dal sito The Kyiv Independent, chiede all’attuale presidente ucraino Zelensky, di «mettere da parte l’orgoglio» e di fermare la guerra «a ogni costo. Voglio fare una richiesta, in modo presidenziale e anche un po’ paterno, a Zelensky», scrive Yanukovich, presidente dal 2010 al 2014 e che secondo le cronache starebbe preparando il suo ritorno a Kiev come risultato dell’invasione russa. «Volodymir, forse sogni di diventare un vero eroe, ma l’eroismo non è ostentazione, non è combattere fino all’ultimo ucraino».\n', '9.59 – Ue: un eurobond per la guerra\n', 'L’agenzia di stampa Bloomberg scrive che l’Unione Europea si starebbe preparando a lanciare un’obbligazione su larga per finanziare le spese dell’energia e della difesa. Bloomberg cita fonti riservate secondo le quali i tecnici sono al lavoro per mettere a punto un piano da presentare dopo il prossimo summit di Versailles in programma per il 10-11 marzo. Ancora da decidere l’importo e la struttura dell’operazione. L’indiscrezione però fa calare lo spread. Il differenziale tra Btp e Bund tedeschi scende a 149,3 punti, con il rendimento annuo dei titoli decennali in calo di 2,2 punti all’1,56%, a fronte di un rialzo di 9,2 punti per i bund tedeschi, il cui rendimento torna positivo (+9,3 punti) e per i titoli francesi (+5,8 punti)\n', '9.40 – I russi: corridoi in 5 città\n', 'Le forze armate russe hanno confermato di aver dichiarato un cessate il fuoco e di aver aperto i corridoi umanitari da Kiev, Chernihiv, Sumy, Kharkiv e Mariupol a partire dalle 10, ora di Mosca (le 8 italiane). Lo riporta l’agenzia Interfax. «Per una evacuazione sicura dei civili da aeree popolate, viene dichiarato un cessate il fuoco e sono aperti corridoi umanitari da Kiev, Chernihiv, Sumy, Kharkiv, e Mariupol dalle 10 di oggi», ha detto il portavoce del ministero della Difesa russo, Igor Konashenkov. Intanto secondo le forze ucraine un bus necessario per le evacuazioni è stato colpito e tre persone sono rimaste ferite. \n', '8.50 – Il corridoio di Sumy\n', 'Un corridoio umanitario per permettere l’evacuazione dei civili sarà aperto a breve nella città di Sumy, nel nord-est dell’Ucraina. Lo ha fatto sapere la vice premier ucraina, Iryna Vereshchuk, precisando che il primo convoglio prenderà avvio alle 10 del mattino ora locale (le 9 in Italia) e verrà seguito dalla «popolazione locale con i propri mezzi». Il ministero della Difesa russa già ieri sera aveva annunciato l’imposizione di un ‘regime di silenzio’ (la formula usata da Mosca per descrivere un cessate il fuoco) dalle 10 del mattino ora di Mosca (le 8 in Italia) e l’apertura di corridoi umanitari a Kyiv, Chernihiv, Sumy, Kharkiv e Mariupol.\n', '8.35 – Hrw: Mosca uccide i civili\n', 'Le forze russe hanno\n', 'violato i loro obblighi ai sensi del diritto umanitario\n', 'internazionale che impongono di non condurre attacchi indiscriminati\n', 'o sproporzionati che danneggiano i civili. A scriverlo è\n', 'l’organizzazione per i diritti umani Human Rights Watch (Hrw), dopo\n', 'che otto civili sono stati uccisi durante il fine settimana mentre\n', 'cercavano di fuggire. «Per diverse ore il 6 marzo 2022, le forze\n', 'russe hanno bombardato un incrocio su una strada che centinaia di\n', 'civili stavano usando per fuggire dall’avanzata dell’esercito russo\n', 'nel nord dell’Ucraina verso Kiev», ha affermato l’organizzazione\n', 'oggi. «Circa una dozzina di membri delle forze di sicurezza ucraine\n', 'e almeno due veicoli militari si trovavano all’incrocio durante\n', 'l’attacco» ma il numero dei civili in fuga era molto più\n', 'importante, riporta l’organizzazione citando testimoni.\n', '8.30 – La copertina del New Yorker per Zelensky\n', 'Il settimanale New Yorker ha deciso di dedicare la copertina dell’ultimo numero al presidente ucraino Volodymyr Zelensky. L’illustrazione – dal titolo ‘Resilienza’ – mostra il leader di Kiev in mimetica, che sventola la bandiera ucraina, tra il fumo nero delle esplosioni, mentre guarda a occidente. \n', '8.10 – Guerini: Putin fermi l’aggressione\n', '«Putin fermi l’aggressione all’Ucraina. L’Italia contribuisce a rafforzare la deterrenza». Lo dice il ministro della Difesa italiano Lorenzo Guerini, che ha incontrato ieri a Budapest il suo omologo ungherese, Tibor Benkő. «L’invasione in corso da parte russa – aggiunge- ha ricevuto una risposta ferma e coesa da parte dell’intera comunità internazionale e l’Italia, nel condannare questo gravissimo attacco, continuerà a richiamare la necessità di promuovere ogni strumento diplomatico che contribuisca a fermare la crisi».\n', '7.50 – Zelensky parla alla Camera dei Comuni inglese\n', '\n', 'Il presidente ucraino Volodymyr Zelensky si rivolgerà oggi alle 16 ai parlamentari britannici con un discorso trasmesso nella Camera dei Comuni a Londra.\xa0\n', '\n', '7.35 – Ucraina: dieci miliardi di danni dall’invasione\n', 'Superano il valore di\n', 'dieci miliardi di dollari i danni causati dall’invasione russa nel\n', 'settore trasporti in Ucraina. Lo afferma il ministro delle\n', 'Infrastrutture di Kiev Oleksandr Kubrakov,che dalle pagine di\n', 'Ukrayinska Pravda cita ponti, tratti di rete ferroviaria ed aeroporti\n', 'colpiti. I danni potrebbero richiedere due anni di lavori per essere\n', 'riparati, prosegue il ministro, che spiega di contare sull’aiuto\n', 'internazionale per la ricostruzione.\n', '6.20 – Russia pronta al Cessate il fuoco\n', 'La Russia ribadisce di essere pronta al cessate il fuoco per consentire i corridoi umanitari in Ucraina dalle ore 10 di Mosca (le ore 8 italiane) di oggi. Lo riferisce la Bbc citando media statali russi, che riportano dichiarazioni ufficiali del Ministero della Difesa. I cessate il fuoco locali interesseranno le città di Kiev, Chernihiv, Sumy, Kharkiv and Mariupol.\n', '5.15 – L’assedio di Mariupol, cittadini senza elettricità e acqua\n', 'Nella città assediata di\n', 'Mariupol i 200.000 residenti dal 2 marzo, cioè da quando i russi\n', 'l’hanno circondata, non hanno accesso né ad acqua corrente, né alla\n', 'corrente elettrica e sono al gelo senza riscaldamento: è quanto\n', 'denuncia l’ong per i diritti umani Human Rights Watch. «I civili di\n', 'Mariupol sono intrappolati in un incubo gelato e arido senza luce e\n', 'vivono sotto la costante minaccia dei bombardamenti russi», dichiara\n', 'in una nota Jonathan Pedneault, dirigente di Hrw. «Le forze russe e\n', 'ucraine devono prendere i necessari provvedimenti per permettere ai\n', 'civili di lasciare la città e di soddisfare i bisogni più\n', 'elementari per coloro che restano». Il 6 marzo, denuncia Hrw, una\n', 'cannonata russa ha colpito un ripetitore di telefonia mobile,\n', 'rendendo il coordinamento dei soccorsi praticamente impossibile.\n', '4.00 – Bombardamento a Sumy, bambini tra le vittime\n', 'Ci sarebbero bambini tra le vittime degli attacchi aerei sulla città ucraina di Sumy portati dai russi ieri sera. Lo afferma il capo dell’amministrazione militare regionale, Dmytro Zhyvytsky, in un video postato su Facebook. «Purtroppo ci sono bambini tra le vittime», ha detto, aggiungendo che nel bombardamento più di dieci persone sono rimaste uccise.\n', '3.15 – Vitaly Gerasimov ucciso dagli ucraini\n', 'I servizi di intelligence ucraini affermano di aver ucciso a Kharkiv il generale russo Vitaly Gerasimov, vicecomandante della 41/ma Armata interforze russa, durante un combattimento a Kharkiv. La notizia, la cui veridicità non può essere verificata in modo indipendente, è rilanciata da vari social ucraini, compreso il Kyiv Independent su un tweet, in cui si dice che Gerasimov era stato decorato «per aver conquistato la Crimea». Se la notizia verrà confermata – intanto l’ha confermata l’agenzia investigativa Bellingcat e l’ha rilanciata, fra gli altri media, il Guardian – , si tratta del secondo generale russo ucciso dagli ucraini in una settimana. Alcuni giorni fa, infatti, gli stessi media russi hanno confermato l’uccisione in Ucraina del vicecomandante delle operazioni, il generale Andrei Sukhovetsky. \n', 'Il gen. Gerasimov, 45 anni, che era capo di stato maggiore della 41/ma Armata, ha partecipato alla Seconda guerra in Cecenia e alle operazioni militari russe in Siria, oltre che all’annessione della Crimea nel 2014. Il ministero della Difesa di Kiev – la cui sezione intelligence ha dato la notizia – ha affermato di aver anche intercettato spezzoni di conversazione in cui la morte del gen. Gerasimov veniva confermata da un ufficiale dell’Fsb, il servizio di sicurezza russo, e nella quale i due interlocutori lamentavano che le conversazioni criptate con il sistema ‘Era’ non funzionano in territorio ucraino. \n', '2.12 – UK respinge gli ucraini\n', 'La Gran Bretagna ha deciso\n', 'di respingere circa 300 cittadini ucraini che cercavano di\n', 'raggiungere il Paese dal porto francese di Calais. Sono 589 i\n', 'profughi arrivati dall’inizio dell’invasione russa a Calais, secondo\n', 'quanto riferito dalle autorità prefettizie locali: di questi, 286\n', 'sono stati respinti dalla Gran Bretagna. Alcuni cittadini ucraini a\n', 'Calais hanno raccontato alla BBC di aspettare da una settimana\n', 'l’ottenimento di un visto secondo lo schema di ricongiungimento\n', 'familiare previsto dalla Gran Bretagna. Sono 17.700 gli ucraini che\n', 'hanno fatto richiesta di visto a Londra ma sono solo 300 quelli che\n', 'finora lo hanno ottenuto. Ieri il premier britannico Boris Johnson ha\n', 'affermato che la Gran Bretagna è «un Paese molto generoso» ma che\n', 'vuole mantenere il controllo sugli arrivi.\n', '2.00 – Colpito un impianto di medicina nucleare\n', 'L’Ucraina ha riferito all’Agenzia internazionale per l’energia atomica (Aiea) che un impianto di ricerca nucleare che produce radioisotopi per scopi medici e industriali è stato danneggiato dai bombardamenti della Russia nella città di Kharkiv. Lo ha detto il direttore generale dell’Aiea, Rafael Mariano Grossi, sottolineando che i bombardamenti non hanno causato alcun aumento dei livelli di radiazioni nel sito. «Dobbiamo agire adesso per evitare un incidente nucleare in Ucraina che potrebbe avere gravi conseguenze per la salute e l’ambiente. Non possiamo permetterci di aspettare», ha tuttavia sottolineato Grossi.\n', '1.00 – Il Pentagono: la Russia ha inviato gran parte delle truppe\n', 'Il Pentagono fa sapere che la Russia ha inviato gran parte delle truppe di cui dispone sul campo in Ucraina. Secondo il portavoce del Ministero della Difesa americano John Kirby, Mosca sta adesso cercando di reclutare anche combattenti stranieri, inclusi i siriani. Le forze russe «non hanno conseguito alcun reale progresso considerevole negli ultimi giorni», ha affermato Kirby, mentre il segretario alla Difesa Lloyd Austin ha annunciato l’invio di altri 500 militari americani in Europa «per rinforzare le capacita’ difensive e di dissuasione della Nato, specialmente sul versante orientale», in aggiunta ai 12 mila già presenti quest’anno in Europa.\n', '00.15 – Esplosioni a Odessa\n', 'Diverse esplosioni sono state udite a Odessa nella notte. È quanto ha riferito il corrispondente della Bbc, spiegando che si tratterebbe dei sistemi di difesa ucraini che hanno abbattuto i missili russi in arrivo lanciati da una delle numerose navi da guerra situate al largo della costa della città portuale.']"
483,news-920247,Il ginnasta russo con la Z sul podio non si pente: «Per me è segno di vittoria e pace: lo rifarei»,https://www.open.online/2022/03/08/guerra-ucraina-ginnasta-russo-ivan-kuliak-si-difende,2022-03-08 23:10:00,"['Il ginnasta russo con la Z sul podio non si pente: «Per me è segno di vittoria e pace: lo rifarei»\n', '\n', 'L’atleta ha anche accusato gli atleti ucraini di aver creato un movimento politico contro i russi, mentre violavano le regole gridando: «Gloria all’Ucraina»\n', 'Il ginnasta russo Ivan Kuliak ha provato a difendersi dopo le polemiche scoppiate per essersi presentato sul podio della Coppa del Mondo di ginnastica a Doha, in Qatar, con la Z sul petto della divisa. Quello che è apparso a tutto il mondo come un evidente richiamo al simbolo usato dall’esercito russo nell’invasione dell’Ucraina, per Kuliak sarebbe stato invece un gesto frainteso. Su Telegram l’atleta russo ha spiegato: «Ci è stato detto di coprire la nostra bandiera, cosa che ho fatto. Avevamo già bandito tutto il possibile. Volevo solo mostrare chi fossi. Per la Z rappresenta “la vittoria e la pace”». Per quel gesto Kuliak è finito anche sotto indagine displicare da parte della Federginnastica internazionale: «Non ho mai avuto paura delle conseguenze e non intendo fare del male a nessuno. Gli atleti ucraini ci trattavano male. Bisognava vederlo per crederci. I ginnasti ucraini hanno dato vita a questo movimento politico. È stato un gesto di risposta a questo comportamento. Erano avvolti nella loro bandiera gridando “Gloria all’Ucraina” sul podio. Secondo le regole del concorso, non è consentito, ma nessuno gliel’ha detto. Hanno anche chiesto che fossimo espulsi quando non avevamo detto o fatto nulla contro nessuno». Come riporta Eurosport, Kuliak ha poi rincarato la dose ai microfoni di Russia Today: «Se ci fosse una seconda possibilità e potessi scegliere se far vedere la lettera Z sul mio petto o no, lo rifarei». ']"
484,news-920211,"«Per Salvini nessun rispetto», il sindaco polacco spiega la sua contestazione al leader della Lega: «Ci sono volte in cui devi dire la verità in faccia»",https://www.open.online/2022/03/08/guerra-ucraina-sindaco-przemy-spiega-contestazione-salvini-confine-polonia,2022-03-08 22:00:00,"['«Per Salvini nessun rispetto», il sindaco polacco spiega la sua contestazione al leader della Lega: «Ci sono volte in cui devi dire la verità in faccia»\n', '\n', 'Il sindaco di Przemy, al confine con l’Ucraina, spiega come da due settimane è stato letteralmente travolto dal “danno” che è stato «finanziato da Putin e dalla sua gente»\n', '«Ci sono situazioni in cui devi dire la verità dritta in faccia», scrive il sindaco di Przemy Wojciech Bakun, dopo aver contestato Matteo Salvini appena arrivato nel suo comune. Al leader della Lega il sindaco polacco ha portato una t-shirt con l’immagine di Vladimir Putin, la stessa che Salvini indossava nel 2015 nella piazza Rossa in occasione della sua visita a Mosca, quando incontrò lo stesso presidente russo. Bakun dopo alcune ore dalla vicenda ha voluto ulteriormente chiarire le sue ragioni con un post su Facebook: «Quando ho saputo che il senatore Matteo Salvini, in visita in Polonia, vuole venire a Przemy, mi è sembrata una buona occasione quella di ricordargli il suo sostegno alle azioni di Putin in Ucraina! Nel 2017, Matteo Salvini si fotografava con la stessa identica maglietta sullo sfondo del Cremlino, indicando Putin come suo amico e sostenendo l’annessione della Crimea». \n', 'Nel contestare Salvini, Bakun lo ha provocatoriamente invitato a: «visitare un centro umanitario o di venire al confine con me. Volevo che vedesse con i suoi occhi cosa ha provocato il suo amico, e anche lui, come sostenitore di Putin. Da due settimane, ogni giorno, io e centinaia di agenti, centinaia di volontari, vediamo questo enorme danno finanziato da Putin e dalla sua gente». E quindi il sindaco chiude netto, tutto in stampatello: «Nessun rispetto signor Salvini», seguito da un cuore.']"
485,news-920119,La resistenza ucraina canta «Bella Ciao»: il testo riadattato dalla cantante Khrystyna Soloviy – Il video,https://www.open.online/2022/03/08/guerra-ucraina-bella-ciao-khrystyna-soloviy-video,2022-03-08 20:18:00,"['La resistenza ucraina canta «Bella Ciao»: il testo riadattato dalla cantante Khrystyna Soloviy – Il video\n', '\n', '«La dedico ai nostri eroi, alle forze armate e a tutti coloro che ora stanno combattendo per la loro patria», ha scritto su Twitter\n', 'La cantante Khrystyna Soloviy, 29 anni, molto famosa in Ucraina, ha postato su Twitter un video (subito diventato virale) in cui canta, accompagnata da una chitarra, una nuova versione dell’inno della Resistenza italiana. E nel post scrive: «La mia versione di una canzone popolare italiana. La dedico ai nostri eroi, alle forze armate e a tutti coloro che ora stanno combattendo per la loro patria». Il riferimento a «Bella Ciao» non è casuale: da giorni, infatti, gli ucraini stanno facendo resistenza, rallentando di fatto le operazioni militari dei russi guidati dal presidente Vladimir Putin.']"
486,news-919959,"Zelensky, standing ovation del parlamento britannico: «Non ci arrendiamo, come voi contro i nazisti». Poi le critiche alla Nato – Il video",https://www.open.online/2022/03/08/zelensky-intervento-parlamento-regno-unito,2022-03-08 18:36:00,"['Zelensky, standing ovation del parlamento britannico: «Non ci arrendiamo, come voi contro i nazisti». Poi le critiche alla Nato – Il video\n', '\n', 'Il presidente ucraino torna a parlare in un video trasmesso nella Camera dei Comuni strapiena per l’occasione. «La Nato non si è comportata come doveva nella sua risposta dopo l’attacco russo alla centrale di Zaporizhzha»\n', '«Noi non vogliamo perdere ciò che è nostro come un tempo voi non avete voluto arrendervi di fronte all’invasione nazista». Il presidente ucraino Volodymyr Zelensky tona a parlare rivolgendosi ai deputati britannici. Il discorso video è stato trasmesso in diretta a Westminster in una Camera dei Comuni britannica strapiena: i deputati lo hanno accolto con una lunga standing ovation. «La Nato non si è comportata come doveva nella sua risposta dopo l’attacco russo alla centrale di Zaporizhzhya», ha continuato Zelensky, «e nel non imporre una no fly-zone sui cieli dell’Ucraina». Il presidente si è poi lasciato andare ad una citazione shakesperiana: «Essere o non essere? Noi rispondiamo essere, rispondiamo che vogliamo esistere». Il discorso fatto alla presenza dei deputati britannici è continuato con l’elogio del Regno Unito da parte del presidente ucraino «per il grande sostegno contro l’invasione russa». «Ma ora chiediamo a Londra e agli alleati di più», ha aggiunto. «Abbiamo bisogno dell’aiuto dei Paesi occidentali, ti siamo grati Boris, ma vi prego, incrementate la pressione delle sanzioni sulla Russia, riconoscete quel Paese come uno Stato terrorista, rendete sicuri i nostri cieli». Zelensky ha poi parlato delle numerose vittime civili che in più di dieci giorni la guerra scatenata dai russi ha provocato. «Finora sono stati uccisi oltre 50 bambini. Questi sono i bambini che avrebbero potuto vivere. Ma quelle persone ce li hanno portati via», ha detto riferendosi ai militari russi.\n', 'La risposta di Johnson: «Mai un discorso così in quest’aula»\n', '«Mai durante i secoli di storia della nostra democrazia parlamentare, la Camera dei Comuni aveva ascoltato un discorso così». Così il premier britannico Borsi Johnson ha commentato le parole del presidente ucraino Zelensky rivolte ai deputati in aula. «Il nostro Paese è e rimarrà schierato al fianco dell’Ucraina contro l’invasione russa», ha continuato Johnson, «una grande capitale europea è sotto il fuoco delle armi russe e il presidente Zelensky si erge con fermezza per la democrazia e per la libertà». Subito dopo il premier ha anche detto in lingua ucraina, riecheggiando John Kennedy, «Io sono ucraino», ribadendo l’impegno «a fare tutto il possibile a livello di sanzioni e di risposta diplomatica».']"
487,news-919849,"Ucraina, la denuncia del sindaco di Izyum: «I russi hanno distrutto il nostro ospedale» – Il video",https://www.open.online/2022/03/08/ucraina-izyum-ospedale-distrutto-video,2022-03-08 17:36:00,"['Ucraina, la denuncia del sindaco di Izyum: «I russi hanno distrutto il nostro ospedale» – Il video\n', '\n', 'Volodymyr Matsokin ha pubblicato su Facebook le immagini di un’ala dell’edificio crollata dopo l’attacco dell’esercito russo\n', 'La denuncia arriva da Volodymyr Matsokin, sindaco di Izyum, nella regione di Kharkiv, secondo cui le truppe russe avrebbero distrutto l’ospedale della città. Il primo cittadino ha postato alcune foto su Facebook che mostrano un’ala dell’edificio crollata in seguito a un attacco condotto dai militari russi. Il 3 marzo scorso, otto persone, tra cui due bambini, sono rimaste uccise in un edificio residenziale a seguito di un raid effettuato dalle forze di Mosca.\n', 'Foto e video da FACEBOOK/Volodymyr Matsokin']"
488,news-919387,«I fiori dell’8 marzo per le vittime della guerra in Ucraina» La protesta delle femministe russe – Il video,https://www.open.online/2022/03/08/8-marzo-manifestazione-russia-ucraina-video,2022-03-08 17:28:00,"['«I fiori dell’8 marzo per le vittime della guerra in Ucraina» La protesta delle femministe russe – Il video\n', '\n', 'Scontri e fermi al sit in di San Pietroburgo ma si moltiplicano gli sforzi per aggirare i divieti. Il racconto di un’attivista: «Dopo le manifestazioni del 6 13mila fermati, ma tutto peggiorerà con la nuova legge “contro le fake news”»\n', 'Nonostante la repressione e la propaganda martellante, la mobilitazione contro l’invasione dell’Ucraina in Russia non si ferma. Dopo l’approvazione della nuova legge «contro le fake news» che impedisce anche solo di chiamare guerra o invasione ciò che accade al confine sud ovest del paese, aggirare i divieti è ancora più difficile. Eppure i tentativi di organizzare manifestazioni di protesta non si fermano. Oggi a San Pietroburgo, l’appuntamento per l’8 marzo si è trasformato in un ritrovo per tutti i pacifisti della città. Ma fin dall’inizio del pomeriggio i tentativi di far partire anche solo un piccolo sit in, nei pressi del Gostny Dvor, sono stati repressi in ogni modo. Prima isolando le poche manifestanti arrivate attorno alle 14 ora locali, poi sequestrando i cartelli e picchiando chi provava a manifestare, come documentano i video circolati sulle chat Telegram e pubblicati dal giornale indipendente The Insider. \n', 'Per aggirare i divieti, nel resto del paese, le “femministe contro la guerra” hanno deciso di organizzare una protesta più difficile da reprimere: gli attivisti stanno portando fiori sui monumenti che in tutto il paese ricordano la Grande guerra patriottica, ovvero la Seconda guerra mondiale. Nel manifesto che indice l’iniziativa, le proponenti chiedono a chi parteciperà di prepararsi comunque ad essere arrestato. \n', 'Non regalateci fiori, meglio uscire e deporli in memoria dei civili morti dell’Ucraina (circa 300 vite perse, ci sono bambini tra loro), contro i quali il nostro Paese ha scatenato azioni militari aggressive. Oppure deporre i fiori già regalati ai monumenti ai caduti: i fiori sono meglio dei proiettili.Dalle 12:00 alle 16:00, invitiamo tutte a deporre i fiori in qualsiasi monumento della Grande Guerra Patriottica nella vostra città. Le vittime di quella guerra vengono usate spudoratamente dal governo Putin come copertura mentre commette crimini di guerra contro civili di un altro paese. Mostra al popolo ucraino, alle donne e ai bambini dell’Ucraina che stai soffrendo con loro, mostra loro che madri e mogli della Russia non sono pronte ad accogliere i loro figli e mariti in bare di zinco. No, non mostrate solo solidarietà, lottate per fermare lo spargimento di sangue!\n', 'Anastasia: «Chiediamo un futuro senza Putin » \n', 'Una delle attiviste di San Pietroburgo, Anastasia, accetta di raccontarci cosa accade nel paese e perché è così difficile manifestare: «Già con le attuali leggi non possiamo fare niente senza avere una autorizzazione, non solo da oggi. Dobbiamo chiedere il permesso di fare qualunque tipo di manifestazione. In teoria non è un reato penale, ma nei fatti, il governo delle città può decidere di spostare il comizio in un’altra zona, in genere in un posto dove non lo vede nessuno. Organizzare una manifestazione non autorizzata è punito, inizialmente è prevista una sanzione amministrativa, ma se la cosa si ripete ci sono pene fino a cinque anni», spiega chiedendoci di non specificare il suo cognome ne altri dettagli sulla sua vita. \n', 'Ovviamente, aggiunge, la situazione sta peggiorando e lo farà ancora quando la “legge contro le fake news” sarà operativa, dal 14 marzo. «Prima del 24 febbraio avevamo anche altri temi di cui avremmo voluto parlare in piazza, ad esempio che dal 2016 la violenza domestica è diventata una violazione amministrativa, non penale». Ma la guerra ha cambiato tutto rendendo impossibile parlare di temi che non siano l’invasione dell’Ucraina: «Da quello che mi risulta – dice ancora Anastasia – dopo la grande manifestazione del 6 marzo le persone fermate o arrestate sono 13.571. Nelle ultime manifestazioni le donne sono state non solo arrestate, ma anche picchiate e torturate per aver manifestato contro la guerra. Alcune sono riuscite a farci arrivare un audio, ascoltarlo è stato orribile». \n', 'Le proteste hanno cambiato forma perché ogni tipo di concentramento è negato: «Quello con la polizia è diventato una specie di gioco, di gatto che caccia il topo, noi manifestiamo e loro ci inseguono. A volte poi per protestare passeggiamo sulle vie principali, come la Prospettiva Nevskij e urliamo slogan contro Putin a sorpresa». Manifestare contro la guerra è ovviamente, dice Anastasia, provare a immaginare una Russia senza Putin: «Io non riesco nemmeno a immaginarla, ma credo che tanti problemi sarebbero risolti. Io spero anche che in parlamento ci saranno più donne, al momento sono appena tre». \n', 'Foto dal canale telegram Resistenza femminista contro la guerra. Video da Nexta, The Insider e Resistenza femminista contro la guerra']"
489,news-918439,No! Zelensky non indossa la croce di ferro tedesca. Il simbolo delle forze armate ucraine non ha origini naziste,https://www.open.online/2022/03/08/zelensky-croce-ferro-tedesca-nazista-fake,2022-03-08 16:57:00,"['No! Zelensky non indossa la croce di ferro tedesca. Il simbolo delle forze armate ucraine non ha origini naziste\n', '\n', 'Sul web circolano post che insinuano un collegamento tra il simbolo sfoggiato da Zelensky e il nazismo, ma è una bufala\n', 'I riflettori del complottismo tornano ad accendersi su Volodymyr Zelensky, e in particolare sul suo guardaroba: dopo la bufala secondo la quale avrebbe indossato una maglietta con una svastica (ne parliamo qui), adesso in molti sul web sostengono che sfoggerebbe sui suoi vestiti la croce di ferro tedesca, decorazione militare utilizzata dal Regno di Prussia, dall’Impero\xa0tedesco\xa0e dalla Germania nazista. Il presidente Ucraino, nei video che ha registrato lanciando i suoi appelli e le dichiarazioni ufficiali, aveva infatti addosso una maglietta verde sulla quale troneggiava un simbolo che a molti ha ricordato quello dell’esercito germanico.\n', 'Per chi ha fretta\n', 'Analisi\n', '«Niente è a caso ed in particolare ogni simbolo ha un suo preciso significato. Non c’è da tifare per nessuno in questo conflitto, tanto meno per chi indossa quel simbolo», scrive un’utente su Facebook. Lo stesso testo del post sopracitato è stato ripreso da altri utenti. Il copione, infatti, è sempre lo stesso: Zelensky avrebbe qualche collegamento con il nazismo, accusa che viene a più riprese rivolta al popolo ucraino dai russi. Ma le cose stanno davvero così?\n', 'Basta guardare meglio il simbolo incriminato per accorgersi che non è quello della croce di ferro, bensì l’emblema delle Forze armate ucraine. L’immagine infatti corrisponde a quella contenuta nel decreto del Presidente dell’Ucraina del 3 settembre 2009, N° 705/2009, che aveva ad oggetto proprio i simboli delle forze armate del Paese. \n', 'La conferma arriva anche dal portale web delle autorità ucraine, che nella sezione “Informazioni sui simboli utilizzati nelle forze armate” riporta la medesima figura, spiegando che il segno che vediamo all’interno del medaglione blu centrale, che troneggia al centro della croce color cremisi, è quello rappresentante lo Stato principesco di Vladimir il Grande. \n', 'Quella ucraina è una croce equilatera diritta con lati divergenti, mentre le estremità della croce di ferro si espandono verso l’esterno.\n', 'Anche l’Eurodeputata Francesca Donato, che aveva condiviso la foto di Zelensky su Twitter scrivendo di trovare «curiosa» la maglietta da lui indossata e proponendo l’analogia con la «croce nazista», ha smentito tra i commenti del post: «È il simbolo dell’esercito ucraino». Aggiungendo: «Chissà perché, mi ricorda qualcos’altro… chi lo ha scelto sicuramente non ci ha pensato, però.»\n', 'Conclusioni:\n', 'Volodymyr Zelensky non sfoggia la croce di ferro tedesca, ma il simbolo delle forze armate del suo Paese.']"
490,news-919699,"Ucraina, la propaganda russa via radio nei territori occupati: «Vi cancelleremo i debiti» – Il video",https://www.open.online/2022/03/08/ucraina-zaporizhzhia-propaganda-russa-cancellazione-debiti-video,2022-03-08 16:11:00,"['Ucraina, la propaganda russa via radio nei territori occupati: «Vi cancelleremo i debiti» – Il video\n', '\n', 'Il messaggio è stato veicolato nelle regioni dell’Ucraina già occupate dall’esercito di Mosca\n', '«Nei territori liberati della regione di Zaporizhzhia (una città dell’Ucraina sud-orientale di 731.922 abitanti, ndr), verranno cancellati ai residenti i debiti per i prestiti bancari e i prezzi dei servizi di pubblica utilità saranno adeguati a quelli russi». Questo il messaggio che la propaganda russa ha fatto veicolare, tramite radio, in queste ore nelle regioni dell’Ucraina già occupate dall’esercito di Mosca. A pubblicare il video è stato il canale di Nexta Tv. Il messaggio arriva dopo giorni di proteste in varie zone dell’Ucraina occupate dalle forze russe.\n', 'Video di NEXTA TV']"
491,news-919595,"Salvini contestato in Polonia. Il sindaco di Przemysl, al confine con l’Ucraina: «Io non la ricevo» – Il video",https://www.open.online/2022/03/08/ucraina-polonia-salvini-contestato,2022-03-08 14:08:00,"['Salvini contestato in Polonia. Il sindaco di Przemysl, al confine con l’Ucraina: «Io non la ricevo» – Il video\n', '\n', 'Il primo cittadino ha srotolato davanti a Salvini una maglietta con il volto di Putin, la stessa che il segretario leghista aveva indossato nel 2015 durante la sua visita a Mosca\n', 'Matteo Salvini è stato contestato a Przemysl, in Polonia, a una decina di chilometri dal confine con l’Ucraina. Il sindaco della città, Wojciech Bakun, ha srotolato davanti a Salvini una maglietta con il volto di Vladimir Putin e la scritta «Esercito russo», la stessa che il segretario leghista aveva indossato nel 2015 durante la sua visita a Mosca. Rivolgendosi a Salvini, il sindaco ha detto: «Io non la ricevo, venga con me al confine a condannare» il presidente russo. Il leader della Lega è stato contestato anche da alcuni italiani, che hanno gridato «Buffone». Salvini ha detto che l’obiettivo della sua “missione” in Polonia è quello di «lavorare per la pace, garantendo l’invio di aiuti italiani», e «impegnarsi per favorire l’arrivo e l’ospitalità in Italia di bimbi, donne e famiglie in fuga dalla guerra».\xa0\n', 'Parlando con i cronisti, Salvini ha aggiunto: «Qualche italiano preferisce la guerra, mi spiace per lui. Io sono qua per la pace e condanno la guerra, condanno le bombe. Se condanno anche Putin? Certo, ovvio. Condanniamo la guerra, chiunque condanna la guerra e l’aggressione tranne qualche italiano che è qua a parlare di guerra». Putin, ha detto il segretario della Lega, «l’hanno incontrato tutti: Prodi, Obama, Clinton, Berlusconi, tutti. Io non vado in Russia da 5-6 anni».']"
492,news-918369,No! Questo video non mostra un bunker abbandonato dagli ucraini con casse della Croce Rossa piene di dollari,https://www.open.online/2022/03/08/bunker-soldi-ucraina-croce-rossa,2022-03-08 13:22:00,"['No! Questo video non mostra un bunker abbandonato dagli ucraini con casse della Croce Rossa piene di dollari\n', '\n', 'Il video è stato attribuito alla guerra in Ucraina, ma non c’entra nulla\n', 'Su Facebook circola da ieri un video che mostra quintali e quintali di banconote stoccate dentro delle casse con su impresso il logo del Comitato Internazionale della Croce Rossa (ICRC). Il filmato è stato utilizzato per sostenere che quel denaro sia stato rinvenuto in Ucraina e che abbia a che fare con la Croce Rossa, generando una teoria del complotto, ma la storia è diversa.\n', 'Ecco uno dei post che condivide il video con il seguente testo: «In un bunker in Ucraina dono state trovate casse della croce Rossa piene di soldi….».\n', 'In un altro post, pubblicato dall’utente Giovanni, leggiamo:\n', 'IN UCRAINA, LA CROCE ROSSA USATA COME “BANCOMAT” PER L’ESERCITO UCRAINO. \n', 'La Guardia Nazionale cecena ha trovato in un bunker abbandonato dei nazionalisti ucraini in fuga, delle casse della Croce Rossa che contenevano mazzetti di banconote americane per centinaia di migliaia di dollari.\n', 'Il video in questione è tutto meno che inedito: circola su internet da anni. Già nel 2018, Daniel Cabrales, l’attuale ambasciatore colombiano in Repubblica Dominicana e all’epoca senatore della Colombia aveva attribuito quel denaro alle FARC (le Forze Armate Rivoluzionare della Colombia) che lo avrebbero ottenuto tramite il narcotraffico. \n', 'Denuncia de la comunidad, dineros de las Farc producto del narcotrafico en cajas De la Cruz Roja. Ojo rios de dineros de la coca. @AlvaroUribeVel @IvanDuque @CeDemocratico @ernestomaciast pic.twitter.com/m7IivcFw5C\n', 'Non solo, tra i molti destinatari a cui il denaro sarebbe dovuto arrivare, secondo i complottisti, c’è anche l’ISIS. Infatti, sempre nel 2018, il veterano della guerra russo-afghana Zaid Hamid ricollegava il video a un’operazione dell’intelligence russa, che avrebbe rinvenuto il denaro in due furgoncini dell’ICRC che lo avrebbero portato all’ISIS per finanziare operazioni terroristiche in Siria e in Iraq.\n', 'OMG!!! Can you believe this…?Russian Intelligence intercepted 2 trucks of ICRC said to be containing medicines BUT actually had 1 billion dollars in cash in 100 $ bills…meant for ISIS terror operations in Syria and Iraq…Also, note that ICRC is a front for CIA terror !! pic.twitter.com/q1Nc6tcmzg\n', 'Queste due prove sono già sufficienti a stabilire che il video in questione non è stato girato durante l’attuale guerra in Ucraina. Rimane però da comprendere da dove siano arrivati tutti quei soldi. Il mistero è svelato da un rapporto dell’ONU del 2017 sul panorama politico della Libia post-Gheddafi. Nel documento è spiegato che il denaro apparteneva all’ex dittatore libico morto nel 2011, che aveva sparpagliato i propri fondi per tutta l’Africa, che infatti sono stati rinvenuti anche in Burkina Faso. Nello specifico, quelli mostrati nel video, certifica il rapporto, si trovavano ad Accra, capitale del Ghana, dove sono rimasti almeno fino al 2016. La foto nel documento mostra casse con lo stesso logo e dello stesso colore di quelle nel video, ulteriore prova che si tratta delle stesse. \n', 'Si legge nel documento dell’ONU: \n', '«In a second case, sources told the Panel that physical assets are being kept in Accra, Ghana. At least until February 2016, they were allegedly stored in boxes with an ICRC logo at the premises of an ‘international human rights organization’, Le Comité International pour la Protection des Droits de l’Homme (CIPDH). The Panel has contacted France where the organization has its headquarters.The Panel has seen a report on the matter filed with the Ghanaian police and has subsequently contacted Ghana to ask for clarification. The Panel’s letter, and another reminder, have remained unanswered». \n', 'Ad ulteriore conferma di quanto detto nel documento, l’ICRC nel 2018 ha rilasciato una dichiarazione in cui conferma la propria estraneità ai fatti e che il logo dell’organizzazione è stato utilizzato impropriamente. \n', '«The misuse of the ICRC emblem in the video is a dangerous abuse of ICRC’s name and the particular meaning and purpose of the Red Cross emblem, which is the visible sign of the protection conferred by the Geneva Conventions to the victims of armed conflicts. The video fuels false conspiracy theories, such as money laundering, that harm the reputation the organization has built by assisting people affected by war over the last 155 years».\n', 'Come mostrato chiaramente nel rapporto dell’ONU, il denaro non è stato rinvenuto in Ucraina, bensì in Ghana. Per di più non era diretto all’ISIS ma costituiva parte dei fondi dell’ex dittatore Gheddafi. ']"
493,news-918837,No! Questo non è un giovane militare ucraino che combatte contro l’invasore russo,https://www.open.online/2022/03/08/video-giovane-militare-ucraino-piange,2022-03-08 12:52:00,"['No! Questo non è un giovane militare ucraino che combatte contro l’invasore russo\n', '\n', 'Il video di un ragazzo in tenuta militare è diventato virale. Il protagonista, però, non è un soldato inviato al fronte\n', 'Il video di un giovane ragazzo in tenuta militare è diventato virale, ottenendo oltre 42 mila condivisioni nel solo post della pagina Facebook italiana “La speranza, il cuore della vita“. Nel condividerlo, gli admin riportano il seguente commento: «È solo un ragazzo, avrà l’età di mio figlio – no alla guerra», testo accompagnato dalla bandiera italiana e quella ucraina. Il ragazzo nel video parla in russo e interviene, con la traduzione in spagnolo sottotitolata, sull’invasione delle forze di Mosca in Ucraina contestando Vladimir Putin. Tutto farebbe pensare che si tratti di un soldato mandato sul fronte, ma non è proprio così.\n', 'Per chi ha fretta\n', 'Analisi\n', 'Ecco lo screenshot del post Facebook che condivide il video del ragazzo:\n', 'Un post più completo lo troviamo qui, pubblicato il 3 marzo 2022:\n', 'È solo un ragazzo, avrà l’età di mio figlio. No alla guerra. Chi comanda una guerra se ne sta comodo a guardare nei palazzi blindati, mentre i giovani che dovrebbero studiare ed essere il futuro della Terra vanno a combattere (le guerre di altri) che Dio guardi il cammino di tutti voi povere anime innocenti.\n', 'Nel video è possibile vedere una firma, quella dell’utente TikTok @mansita311.\n', 'Si tratta di un account da 68 mila follower, dove negli ultimi video si fa riferimento all’Ucraina, così come nella sua bio («ХАЙ ЖИВЕ УКРАЇНА»). Il primo in lista è quello diffuso via Facebook dove viene lasciato intendere che si tratti di un giovane militare.\n', 'Tra i commenti ne troviamo anche qualcuno in italiano, utenti che danno il proprio sostegno al giovane pensandolo in guerra.\n', 'Il giovane pubblica i suoi video dalla Spagna e la tenuta militare la indossa spesso, in particolare quando pascola il bestiame (video evidenziato in basso a destra nell’immagine sotto riportata).\n', 'In un video precedente parla in un perfetto spagnolo, raccontando la sua esperienza nel farsi un tampone per il test Covid-19.\n', 'Ci sono alcuni elementi da tenere in considerazione. In una serie di video interviene insieme a quello che dovrebbe essere il padre, il quale possiede l’account TikTok @crusi43439 dove discute degli aiuti da parte del suo Paese, la Spagna, ai cittadini ucraini. In un altro video, troviamo @crusi43439 insieme alla compagna con scritte in cirillico. Risulta facile immaginare che il giovane sia di origine ucraine e spagnole, questo spiegherebbe anche lo stemma nella mimetica visibile qui:\n', 'Una conferma delle sue origini ucraine la troviamo in una video intervista insieme al TikToker Hector (@elhectorwtf), nel quale scopriamo che si chiama Gerard e dove dichiara di avere 15 anni. Il TikToker, in un video successivo, condivide quello del giovane mentre piange parlando in russo.\n', 'Conclusioni\n', 'Da quello che si può dedurre dai video e dai vari interventi, il giovane Gerard sarebbe di origine ucraina e il suo video risulterebbe infatti genuino nei contenuti. Tuttavia, al contrario di come viene fatto intendere nelle condivisioni del video, si tratta di un adolescente che vive in Spagna e non di un militare ucraino che lotta contro l’invasione russa.']"
494,news-919429,"Firenze, il caso del David coperto in segno di lutto per l’Ucraina. Il direttore degli Uffizi: «Un errore, è censura»",https://www.open.online/2022/03/08/firenze-uffizi-david-lutto-ucraina-direttore,2022-03-08 12:46:00,"['Firenze, il caso del David coperto in segno di lutto per l’Ucraina. Il direttore degli Uffizi: «Un errore, è censura»\n', '\n', 'Eike Schmidt, direttore degli Uffizi dal 2015: «Coprire le nostre statute con messaggi politici falsa il loro senso»\n', 'Il 6 marzo il sindaco di Firenze Dario Nardella ha deciso di coprire la copia del David di Michelangelo Buonarroti che si trova in piazza della Signoria. Sulla statua è calato un telo nero, ornato solamente da una bandiera dell’Ucraina. La data non è stata casuale, il 6 marzo del 1475 nasceva infatti l’autore dell’opera, forse la scultura italiana più famosa in tutto il mondo. Nardella ha spiegato le motivazioni di questo gesto in un’intervista a La Nazione: «Abbiamo coperto con questi tessuti realizzati da alcuni artigiani fiorentini il David come gesto di dolore e di lutto per tutti i caduti di questa guerra: i civili ucraini, i militari ucraini ma anche i giovani militari ucraini che sono stati mandati a morire sul fronte da Putin, per un motivo che neanche loro conoscevano. Il David è il simbolo della lotta contro la tirannia». \n', 'A due giorni dall’iniziativa, il direttore delle Gallerie degli Uffizi Eike Schmidt ha contestato la scelta di Nardella in un intervento pubblicato dall’agenzia stampa Adnkronos: «Le statue nei musei e sulle piazze delle nostre città hanno un forte valore non solo artistico ma educativo, poetico, identitario, di incoraggiamento individuale e collettivo. Vestirle o tatuarle con proiezioni di loghi commerciali o di messaggi politici falsa il loro senso e nolente o volente le banalizza, spesso ridicolizzandole. Coprirle invece completamente, per qualunque motivo, equivale a una censura, e pertanto si oppone ai fondamenti della società libera». \n', 'Il precedente ai Musei Capitolini\n', 'Schmidt, direttore degli Uffizi dal 2015, nelle sue dichiarazioni ha fatto anche un riferimento alle polemiche nate nel 2016, quando le statue dei Musei Capitolini di Roma sono state coperte per la visita di Hassan Rohani: «Così com’era un errore coprire le statue dei Musei Capitolini per la visita del presidente iraniano nel 2016, per presunti motivi di pudicizia, così lo è anche adesso, per le dichiarate ragioni di lutto». ']"
495,news-919443,Mattarella: «L’aggressione all’Ucraina è intollerabile. Questa guerra mette a rischio la civiltà europea»,https://www.open.online/2022/03/08/ucraina-mattarella-8-marzo,2022-03-08 12:32:00,"['Mattarella: «L’aggressione all’Ucraina è intollerabile. Questa guerra mette a rischio la civiltà europea»\n', '\n', 'Il presidente della Repubblica in occasione della Festa della donna: «La crescita della presenza protagonista femminile in tutti gli ambiti è una condizione per lo sviluppo del nostro Paese»\n', '«Non è tollerabile, e non dovrebbe essere neppure concepibile, che, in questo nuovo millennio, qualcuno voglia comportarsi secondo i criteri di potenza dei secoli passati». Così Sergio Mattarella è intervenuto sulla guerra in Ucraina, parlando al Quirinale in occasione della Festa della donna. Il presidente della Repubblica ha criticato la logica secondo cui «gli stati più grandi e forti» pretendono di avere «il diritto di imporre le proprie scelte ai paesi più vicini, e, in caso contrario, di aggredirli con la violenza delle armi. Provocando angoscia, sofferenze, morti, disumane devastazioni. Va fermato – subito; con decisione – questo ritorno all’indietro della storia e della civiltà». «Opporsi oggi a questa deriva di scontri e di conflitti comporta dei prezzi», ha continuato Mattarella. «Potrebbe provocare dei costi alle economie dei Paesi che vi si oppongono ma questi sarebbero di gran lunga inferiori a quelli che si pagherebbero se quella deriva non venisse fermata adesso». Secondo il presidente della Repubblica, «l’indifferenza di fronte all’arbitrio e alla sopraffazione è il peggiore dei mali. In gioco non c’è solo la libertà di un popolo ma la pace, la democrazia, il diritto, la civiltà dell’Europa e dell’intero genere umano». Parlando della condizione delle donne in Italia, invece, Mattarella ha detto: «La crescita del ruolo delle donne, della presenza protagonista femminile in tutti gli ambiti della vita politica, istituzionale, economica, sociale, è una condizione per lo sviluppo del nostro Paese. La Giornata dell’8 marzo è uno sprone. Per tutte le donne, certamente. Lo è anche per l’intera Italia che vuole diventare migliore».']"
496,news-919291,No! I soldati ucraini non stavano bloccando la fuga dei civili da Irpin,https://www.open.online/2022/03/08/soldati-ucraini-bloccando-fuga-civili-irpin,2022-03-08 12:14:00,"['No! I soldati ucraini non stavano bloccando la fuga dei civili da Irpin\n', '\n', 'Attraverso un tweet, una testata giornalistica italiana fa intendere che gli ucraini blocchino la fuga dei civili, ma non è affatto andata così\n', '«Le forze armate ucraine, contraddistinte dalla banda gialla al braccio, bloccano la fuga dei civili da Irpin, alla periferia di Kiev». Così riportano alcuni utenti via Facebook condividendo la foto di Emilio Morenatti scattata presso il ponte del fiume Irpin, a ovest di Kiev. Nello scatto vediamo dei soldati ucraini che sembrano effettivamente bloccare l’avanzata dei civili, ma non per i motivi che vengono intesi attraverso un tweet diffuso dalla testata L’AntiDiplomatico.\n', 'Per chi ha fretta\n', 'Analisi\n', 'Ecco uno dei post diffusi via Facebook:\n', 'Il testo è lo stesso pubblicato in un tweet della testata giornalistica L’AntiDiplomatico il 5 marzo 2022:\n', 'Come riporta il The Kiev Indipendent in un tweet del 2 marzo 2022, il ponte del fiume Irpin è stato distrutto dall’esercito ucraino per impedire l’avanzata dei mezzi russi nel loro percorso d’invasione dalla Bielorussia con destinazione Kiev.\n', 'A seguito dell’avanzata russa nella cittadina di Irpin, i civili si sono diretti in massa verso il ponte distrutto. Sul posto c’erano anche i militari ucraini, non di certo per impedirne la fuga. Come mostrano gli scatti fotografici di reporter come Emilio Morenatti, i militari del Paese invaso erano impegnati a supportare i civili affinché superassero il fiume in sicurezza.\n', 'Il passaggio non era affatto facile, come dimostra il video condiviso via Twitter da Orla Guerin della BBC:\n', 'Ecco un video dove è possibile osservare che i soldati erano impegnati nelle operazioni a tutela dei civili.\n', 'Qui è possibile vedere da vicino i militari mentre aiutano i civili:\n', 'Sul posto c’era anche la CNN, dove la giornalista ha interrotto la diretta per dare una mano a degli anziani presenti sul posto.\n', 'Conclusioni\n', 'La foto, scattata dal fotografo Emilio Morenatti, non mostra i soldati ucraini mentre bloccano la fuga ai civili di Irpin. Questi erano presenti sul post per garantire il passaggio in sicurezza di un ponte di fatto distrutto, per evitare l’avanzata degli invasori russi, gestendo il flusso delle persone. Questa informazione non viene data nel tweet de L’AntiDiplomatico, così come nei post Facebook che riprendono la foto e il testo, facendo intendere che l’esercito ucraino stia tentando un’operazione scorretta nei confronti dei civili ucraini.']"
497,news-919381,Navalny: «Sempre più russi contro l’orribile guerra di Putin. Oggi si scrive la nostra storia»,https://www.open.online/2022/03/08/ucraina-vs-russia-navalny-guerra-putin,2022-03-08 12:14:00,"['Navalny: «Sempre più russi contro l’orribile guerra di Putin. Oggi si scrive la nostra storia»\n', '\n', 'L’oppositore del presidente ha pubblicato un sondaggio su Twitter: «Sono bastati pochi giorni di conflitto per provocare cambiamenti radicali di umore tra i cittadini»\n', '«Il sostegno o meno dei russi all’orribile guerra che Putin ha scatenato contro l’Ucraina è una questione che definirà in gran parte il posto della Russia nella storia del XXI secolo». A scriverlo su Twitter è Alexei Navalny, oppositore del presidente russo Vladimir Putin attualmente in carcere. In un thread pubblicato sul suo profilo, Navalny ha spiegato: «Una cosa è se Putin ha ucciso civili ucraini con la piena approvazione dei cittadini russi. Ma è tutta un’altra storia se la sanguinosa azione di Putin non è sostenuta dalla società». Navalny, quindi, ha pubblicato una serie di grafici che mostrano l’opinione di un campione di 700 moscoviti sul conflitto in corso. Dalle immagini, si vede come tra il 25 febbraio e il 3 marzo sia sensibilmente cresciuta la quota di intervistati che ritengono la Russia «l’aggressore», nonché «responsabile» del conflitto in atto. In aumento anche la percentuale di persone che temono conseguenze «catastrofiche» sull’economia russa e che chiedono uno «stop immediato» delle ostilità. «Sono bastati pochi giorni di guerra per provocare cambiamenti radicali di umore tra i russi», ha commentato Navalny. Negli ultimi giorni, diverse città in Russia – inclusa Mosca – hanno visto migliaia di persone scendere in piazza per protestare contro la guerra.']"
498,news-919143,Zelensky: «Su Donbass e Crimea possiamo trovare un compromesso. Putin? Un criminale di guerra» – Il video,https://www.open.online/2022/03/08/guerra-ucraina-russia-putin-zelensky-video,2022-03-08 11:21:00,"['Zelensky: «Su Donbass e Crimea possiamo trovare un compromesso. Putin? Un criminale di guerra» – Il video\n', '\n', 'Il presidente ucraino alla ABC: «Tutti coloro che sono venuti sulla nostra terra, tutti coloro che hanno dato gli ordini sono criminali di guerra»\n', '«Questa guerra non finirà così. Scatenerà la guerra mondiale»: lo ha detto il presidente ucraino Volodymyr Zelensky nel corso di un’intervista esclusiva al programma World News Tonight della ABC. Zelensky ha detto inoltre che il presidente russo Vladimir Putin è un criminale di guerra: «Tutti coloro che sono venuti sulla nostra terra, tutti coloro che hanno dato gli ordini… sono tutti criminali di guerra». Zelensky ha anche richiamato in patria i peacekeeper impegnati in missione di pace nel mondo per rafforzare l’esercito che combatte l’aggressione russa. Parlando della Crimea e del Donbass, il presidente ucraino ha detto: «Possiamo discutere e trovare un compromesso su come questi territori continueranno a vivere. Sono pronto a un dialogo, non alla capitolazione». Zelensky, quindi, ha denunciato le «promesse» non mantenute dall’Occidente. ']"
499,news-919293,Anonymous è entrato nelle webcam russe. Su oltre 400 camere messaggi contro la guerra: «Putin sta uccidendo bambini»,https://www.open.online/2022/03/08/guerra-ucraina-anonymous-webcam-russia,2022-03-08 11:06:00,"['Anonymous è entrato nelle webcam russe. Su oltre 400 camere messaggi contro la guerra: «Putin sta uccidendo bambini»\n', '\n', 'I dispositivi in cui sono entrati gli hacker trasmettono da diversi luoghi della Russia. Alcuni sono vicini al confine ucraino, altri a chilometri di distanza\n', 'L’ultima azione di Anonymous è una di quelle più scenografiche mai messe in piedi dal gruppo di hacker. Due membri del collettivo, che si presentano come @thewarriorpoetz e @depaixporteur, sono entrati in una rete di webcam che ha più di 400 dispositivi attivi in tutta la Russia. Come si vede nel portale behindenemylines.live si possono vedere immagini che arrivano da negozi, scuole, uffici, e luoghi pubblici. Su tutte le immagini trasmesse in live vengono pubblicate informazioni sulla guerra in Ucraina. L’obiettivo, ancora una volta, è quello di diffondere informazioni su cosa sta succedendo, come scritto nel comunicato che accompagna l’azione: «Quasi 150 milioni di russi non conoscono la verità sulle cause della guerra in Ucraina. Vengono nutriti delle bugie della propaganda del Cremlino. Non ci sono media liberi in Russia e Internet è censurato. Ci auguriamo di poter svegliare alcuni civili ed esortarli a reagire».\n', 'Inizialmente in questa azione erano state inserite anche delle webcam che puntavano direttamente nelle case di alcuni cittadini russi. Gli sviluppatori del progetto, dopo averle messe online, hanno deciso però di toglierle: «Dopo alcune considerazioni, abbiamo deciso di togliere le telecamere domestiche per rispetto della privacy dei civili russi. Speriamo che possiate capire». Sopra le immagini vengono proiettati messaggi sulla guerra in Ucraina: «Putin sta uccidendo bambibi. Almeno 352 civili ucraini sono morti». Entrambi gli account Twitter che hanno rivendicato l’azione si presentano come membri Anonymous, l’organizzazione infatti non ha una struttura gerarchica chiara: accoglie tutti quelli che si identificano con i suoi valori e le sue battaglie. \n', 'Oltre\n', '5 milioni di sms inviati a numeri russi\n', 'Tra le tante campagne lanciate da Anonymous in questi giorni c’è anche quella per inviare sms a numeri russi con cui raccontare cosa sta succedendo in Ucraina. Gli hacker avevano creato un portale in cui erano raccolte utenze russe. Il portale, come abbiamo verificato, si chiama 1920.in ma è spesso in down per i troppi accessi. Nelle ultime ore Anonymous ha rivelato che grazie a questa campagna sono stati mandati 5 milioni di messaggi di testo. ']"
500,news-919151,"Irpin, il colpo di mortaio e i cadaveri dei civili. Gli effetti dell’attacco russo nel terrificante filmato della Cnn – Il video",https://www.open.online/2022/03/08/guerra-ucraina-russia-irpin-attacco-civili-cnn-video,2022-03-08 09:25:00,"['Irpin, il colpo di mortaio e i cadaveri dei civili. Gli effetti dell’attacco russo nel terrificante filmato della Cnn – Il video\n', '\n', 'L’esercito russo ha sferrato l’attacco mentre i civili erano in fuga. Quattro persone sono rimaste a terra\n', 'Le immagini arrivano da Irpin, una città da circa 64 mila abitanti che si trova vicino a Kiev, in Ucraina. Quando la Cnn le ha trasmesse, ha definito questa sequenza «a terrific new video». Si vede un uomo ucraino, armato, che sta parlando con la persona che sta filmando il video. Dietro di lui ci sono civili con le valige che si stanno muovendo. Poi un’esplosione, che solleva polvere e ululati di cani. Le persone presenti a questo punto corrono verso un gruppo di vittime, a terra ci sono i corpi di quattro persone, inclusi quelli di due bambini. Questo video è l’antefatto delle immagini pubblicate da Lynsey Addarrio e Andrew E. Kramer sul New York Times lo scorso 6 marzo. Nella prima foto dell’articolo si vede l’uomo che parlava a inizio video davanti ai civili morti a seguito dell’esplosione. \n', 'Dalle informazioni che si trovano tra le testate estere, si può risalire anche all’autore del video. Si chiama Andriy Dubchak ed è un giornalista free lance. Sul portale Radio Free Europe è possibile ritrovare anche una traduzione della conversazione che si sente all’inizio del video. L’autore del video chiede: «Cosa è successo ieri?». L’uomo con il fucile risponde: «Non è stato facile ieri. I bambini, le persone uccise. I civili sono stati portati via». Poi l’esplosione, qualche imprecazione e l’urlo una volta arrivati davanti ai corpi dei civili uccise dal colpo di mortaio: «Come on, medic!». Sempre da Irpin arriva anche una delle immagini diventate il simbolo di questo conflitto: quella dove ci sono centinaia di persone che aspettano di essere evacuate sotto un ponte diroccato.\n', 'Foto di copertina: EPA/OLEKSANDR RATUSHNIAK | Le immagini dei corpi a terra dopo l’attacco']"
501,news-919141,Riccardo Cocco e Andrea Palmieri: i due ultrà italiani da Forza Nuova al Donbass per sostenere Putin,https://www.open.online/2022/03/08/riccardo-cocco-andrea-palmieri-guerra-ucraina-putin,2022-03-08 09:20:00,"['Riccardo Cocco e Andrea Palmieri: i due ultrà italiani da Forza Nuova al Donbass per sostenere Putin\n', '\n', 'I video virali sui canali Telegram e gli appelli per sostenere, anche economicamente, le due repubbliche separatiste. Ecco chi sono \n', 'Sono due i nomi di italiani he collegano il Donbass, la guerra in Ucraina, i filoputiniani e l’estrema destra nel nostro paese: si tratta di Riccardo Emidio Cocco e di Andrea Palmeri, arruolatisi nel tempo nelle fila dei gruppi militari filo russi per combattere a favore delle due Repubbliche separatiste di Donetsk e Lugansk. Alcuni loro video sono diventati in questi giorni virali soprattutto sui canali Telegram che inneggiano al presidente russo Vladimir Putin e alla sua invasione della terra ucraina. In particolare di Palmeri, detto “il generalissimo” e già capo ultrà dei Bulldog, una delle curve più nere d’Italia, quella della lucchese, indagato nell’inchiesta su reclutatori e mercenari combattenti filorussi nel Donbass.\xa0I due fanno parte della galassia dell’ultradestra italiana e sull’Ucraina hanno già avuto modo di scontrarsi con altri camerati, ricostruisce Il Messaggero. Già, perché la guerra “a bassa intensità” del Donbass ha visto dal 2016 come protagoniste formazioni militare neonaziste ucraine come il battaglione Azov, e politiche come Pravyj Sektor (Settore destro). \n', 'Le indagini\n', 'Sono datati 23 febbraio e 6 marzo 2022 due brevi video di Cocco attenzionati dalle intelligence occidentali. Qualche giorno, il 21, Cocco aveva partecipato, con Palmeri, ad una conferenza a sostegno delle popolazioni del Donbass. Nei video si lancia un appello agli italiani per sostenere le Repubbliche separatiste «con donazioni e atti dimostrativi». E lo stesso Cocco dice di averlo fatto a sua volta, un atto dimostrativo: quello di aver messo uno striscione a piazza del Popolo dove si legge «Usa la guerra è colpa tua. Europa rialza la testa. Fuori dalla Nato. No alle sanzioni suicide. Chiedi la pace». Cocco, con questi video, è diventato un punto di riferimento on line. Ma di lui si trova poco. Assai più presente è Palmeri, che da ormai otto anni partecipa al conflitto in Donbass. 42 anni, lui come Cocco avevano sostenuto la candidatura di Alfredo Iorio come sindaco di Roma, per Forza Nuova, nel 2016. \n', 'Il video da Donetsk\n', 'Virale anche, in queste ore, un altro video di sei minuti in cui il presidente della Repubblica separatista di Donetsk, Denis Pushilin, assicura di aver scoperto le prove, a suodire schiaccianti, dei «piani aggressivi del regime ucraino e di coloro che vi sono dietro». Complice un blitz delle milizie filo russe nella città di Berdyansk, nella sede dell’organizzazione paramilitare ucraina di estrema destra Pravyj Sektor, i suoi miliziani avrebbero, dice, trovato nelle sede del partito i progetti di attacco ucraini, pianificati con il sostegno della Nato. In un computer portatile «con matricola Nato che contiene le mappe dettagliate dell’area di Donetsk e della Crimea, con l’ubicazione di unità e strutture militari» avversarie. L’attacco, sostiene, contro le due Repubbliche separatiste, era previsto l’ 8 marzo. E invece, dice Pushilin, «la tempestività dell’avvio dell’operazione speciale russa ha impedito l’attuazione dei progetti del nemico». ']"
502,news-919107,Le donne soldato ucraine minacciano i russi: «Vi uccideremo come cani» – Il video,https://www.open.online/2022/03/08/guerra-ucraina-russia-donne-soldato-video,2022-03-08 08:01:00,"['Le donne soldato ucraine minacciano i russi: «Vi uccideremo come cani» – Il video\n', '\n', 'Un video pubblicato dalle Forze Armate di Kiev mostra alcune donne soldato mentre rivolgono un appello a combattere\n', 'Secondo il ministero degli Esteri il 15% dei soldati ucraini che combatte l’invasione russa è di sesso femminile. Un video pubblicato dalle Forze Armate di Kiev mostra alcune donne soldato mentre rivolgono un appello a combattere: «Siamo le donne dell’Ucraina, abbiamo visto i nostri uomini feriti per proteggere la nostra terra, abbiamo messo in sicurezza i nostri figli e adesso prendiamo le armi. Distruggeremo il nemico in ogni zona della nostra terra, in ogni città, ogni villaggio e ogni foresta. Vi uccideremo come cani rabbiosi, gloria all’Ucraina!». ']"
503,news-919091,"Il massacro di Sumy: dieci civili uccisi nei raid aerei, tra loro anche bambini – Il video",https://www.open.online/2022/03/08/guerra-ucraina-russia-sumy-video,2022-03-08 07:30:00,"['Il massacro di Sumy: dieci civili uccisi nei raid aerei, tra loro anche bambini – Il video\n', '\n', '«In alcune zone sono stati colpiti edifici residenziali», ha scritto su Facebook alle prime ore di oggi Dmytro Zhyvytskyi, capo dell’amministrazione regionale \n', 'Più di dieci persone sono rimaste uccise nel corso di attacchi aerei contro la città nordorientale ucraina di Sumy. Tra loro ci sono anche bambini. A darne notizia sono state le autorità locali: «In alcune zone sono stati colpiti edifici residenziali», ha scritto su Facebook alle prime ore di oggi Dmytro Zhyvytskyi, capo dell’amministrazione regionale di Sumy, precisando che diverse abitazioni sono andate distrutte quando un ordigno ha colpito una zona nelle vicinanze del centro di Sumy. Quattro militari ucraini sono rimasti uccisi in quello che Zhyvytskyi ha definito «un combattimento impari con i militari russi». Il media Nexta ha pubblicato un video che mostra l’estrazione dei cadaveri dei civili dalle case bombardate. ']"
504,news-919083,La teoria del complotto No vax: Putin ha scatenato la guerra in Ucraina per salvare l’umanità da un virus,https://www.open.online/2022/03/08/covid-19-putin-guerra-ucraina-complotto-no-vax,2022-03-08 07:19:00,"['La teoria del complotto No vax: Putin ha scatenato la guerra in Ucraina per salvare l’umanità da un virus\n', '\n', 'Circola sui canali Telegram di Qanon. E si poggia sulla presunta pubblicazione di documenti del ministero della Salute ucraino \n', 'La tesi è netta. La guerra in Ucraina sarebbe stata scatenata dalla Russia con l’obiettivo di salvare l’umanità da un nuovo e terribile virus. Che sarebbe stato messo a punto dagli scienziati ucraini con l’appoggio della Nato (naturalmente). Per questo Vladimir Putin è intervenuto. Ovviamente si tratta di una teoria del complotto che, racconta oggi Il Messaggero, comincia a circolare nei canali Telegram dei No vax secondo quanto scrivono i servizi segreti occidentali: «Questa tesi, diffusa sui canali riconducibili alla teoria di QAnon è rilanciata e avallata da contenuti che argomentano quelle che sarebbero le “reali” motivazioni dell’attacco russo. Tra le principali, ad esempio, la pubblicazione su un canale Telegram filo-russo di documenti del Ministero della Salute ucraino, poi acquisiti anche dal Ministero della Difesa russo, contenenti una lista di agenti patogeni distrutti nei laboratori di Poltava e Kharkiv, che alcuni scienziati stavano studiando in Ucraina». L’AdnKronos nei giorni scorsi ha scritto che uno dei canali principalmente coinvolti nella disinformazione pro-Russia «risulta essere The Storm Q17, originariamente pro-Trump, con più di 61 mila iscritti e militante nella nota campagna QAnon». Stesse strategia di disinformazione sarebbe stata riscontrata sul noto canale V_V e i canali ad esso affiliati, che diffonde messaggi di propaganda filo-russa alternandoli alla tematica di riferimento no-vax e anti-dittatura sanitaria. ']"
505,news-919071,La missione di Salvini in Polonia: cosa va a fare il leader della Lega al confine con l’Ucraina,https://www.open.online/2022/03/08/guerra-russia-ucraina-salvini-confine-polonia-perche,2022-03-08 06:35:00,"['La missione di Salvini in Polonia: cosa va a fare il leader della Lega al confine con l’Ucraina\n', '\n', 'Ambienti diplomatici hanno fatto sapere al Capitano che è meglio non esporsi troppo. A causa delle posizioni filo-Putin degli scorsi anni \n', 'Il leader della Lega Matteo Salvini è partito ieri per la Polonia, arrivando a Varsavia in serata per una “missione di pace” annunciata nei giorni scorsi. La dimensione della visita è stata ridimensionata ed è sotto stretto riserbo. E questo, spiega oggi un retroscena de La Stampa, per un motivo ben preciso. Ambienti diplomatici hanno fatto sapere al Capitano nei giorni scorsi che è meglio per lui non esporsi troppo viste le posizioni filo-Putin assunte negli scorsi anni. E di cui rimane traccia su Facebook. Dare troppo risalto alla visita, in questa ottica, potrebbe creare problemi di sicurezza. Ma Salvini fa lo stesso sul serio. Per questo, fa sapere il quotidiano, dopo aver incontrato gli imprenditori e il nunzio apostolico, ma non il premier Morawiecki, il segretario del Carroccio già da oggi potrebbe spostarsi dalla Capitale verso il confine con l’Ucraina. \n', 'Uno degli obiettivi del Capitano, accompagnato dal parlamentare europeo Marco Campomenosi e dal deputato Luca Toccalini, potrebbe anche essere l’ingresso a Leopoli, magari con una delegazione dell’Osce. Tra oggi e domani, fa sapere invece il Corriere della Sera, starà con i volontari di una Onlus italiana al lavoro in zona, che però preferisce non essere citata. L’obiettivo ufficiale sarà quello di «lavorare per la pace, garantendo l’invio di aiuti italiani in Polonia e Ucraina». E poi, «impegnarsi per favorire l’arrivo e l’ospitalità in Italia di bimbi, donne e famiglie in fuga dalla guerra». L’ex sindaco di Sesto Calende Marco Colombo ha già portato in Italia sei bambini con un pullman che ha guidato per circa 1.700 chilometri. In ultimo, nella stessa Lega molti reputano il viaggio inopportuno. Oltre che pericoloso. ']"
506,news-919051,"Guerra in Ucraina, il bambino eroe che ha percorso 1000 km da solo per arrivare in Slovacchia",https://www.open.online/2022/03/08/guerra-ucraina-russia-bambino-1000-km-slovacchia,2022-03-08 05:41:00,"['Guerra in Ucraina, il bambino eroe che ha percorso 1000 km da solo per arrivare in Slovacchia\n', '\n', 'Ha viaggiato da solo perché i suoi genitori sono rimasti in Ucraina, ma è stato accudito da volontari al confine\n', 'Ha soltanto 11 anni ma ha compiuto un’impresa eccezionale. Un bambino ucraino originario di Zaporizhzhia ha percorso un migliaio di chilometri per arrivare al confine con la Slovacchia, come ha scritto il ministero dell’Interno su Facebook. Il bambino ha lasciato la cittadina bombardata e ha viaggiato per l’intero paese con un sacchetto di plastica e un passaporto oltre a un numero di telefono scritto sulla mano. Ha viaggiato da solo perché i suoi genitori sono rimasti in Ucraina, ma è stato accudito da volontari al confine con la Slovacchia. Finora sono 1,7 milioni i rifugiati ucraini fuggiti nei paesi vicini in seguito all’invasione da parte della Russia. Un numero che potrebbe più che raddoppiare entro luglio. Il bambino, che secondo le autorità slovacche si chiama Hassan, è stato elogiato dal ministero dell’Interno, che ha parlato della sua impavidità e del suo coraggio. Grazie al numero scritto sulla sua mano e a un pezzo di carta che trasportava, il personale è riuscito a contattare i parenti che sono venuti ad incontrarlo, ha aggiunto il portavoce. Più di 128 mila rifugiati sono arrivati \u200b\u200bin Slovacchia dal 24 febbraio, secondo l’Alto Commissariato delle Nazioni Unite per i Rifugiati (UNHCR).']"
507,news-919043,I volontari della Legione Internazionale arrivati dall’estero a combattere nella guerra in Ucraina – Le foto,https://www.open.online/2022/03/08/guerra-ucraina-vs-russia-volontari-legione-internazionale-foto,2022-03-08 05:09:00,"['I volontari della Legione Internazionale arrivati dall’estero a combattere nella guerra in Ucraina – Le foto\n', '\n', 'Secondo le Forze Armate ci sono persone provenienti da Stati Uniti, Gran Bretagna, Svezia, Lituania, Messico e persino India\n', 'L’account ufficiale delle Forze Armate di Kiev ha pubblicato uno scatto che ritrae i volontari della Legione Internazionale arrivati dai paesi esteri per combattere nella guerra in Ucraina. Secondo le Forze Armate ci sono persone provenienti da Stati Uniti, Gran Bretagna, Svezia, Lituania, Messico e persino India. Secondo l’account le forze della Legione sono schierate a difesa di Kiev. La Russia è invece pronta a schierare fino a mile mercenari in Ucraina nei prossimi giorni o settimane. Lo ha riferito ieri la Cnn citando un funzionario statunitense. Un altro alto funzionario della Difesa americana aveva avvertito nei giorni scorsi che gli Stati Uniti avevano alcune indicazioni secondo cui mercenari russi sarebbero essere coinvolti nell’invasione dell’Ucraina, aggiungendo che non era chiaro esattamente dove sarebbero stati impiegati o in che numero.\n', 'Altri scatti delle Forze Armate ucraine ritraggono invece soldati con bandiere brasiliane o portoghesi: ']"
508,news-915187,"Ucraina, nuova tregua dalla mattina dell’8 marzo per corridoi umanitari. Embargo sul petrolio russo, Mosca: «Conseguenze catastrofiche sui prezzi»",https://www.open.online/2022/03/07/crisi-ucraina-7-marzo,2022-03-07 23:55:00,"['Ucraina, nuova tregua dalla mattina dell’8 marzo per corridoi umanitari. Embargo sul petrolio russo, Mosca: «Conseguenze catastrofiche sui prezzi»\n', '\n', 'Dopo la fine del terzo round di negoziati, il Cremlino ha fissato per martedì 8 marzo un nuovo cessate il fuoco per permettere le evacuazioni. Putin intanto allontana l’ipotesi di voler far ricorso ai riservisti per rinforzare le truppe in Ucraina\n', 'Il terzo round di colloqui tra le delegazioni russa e ucraina, finito dopo circa quattro ore, riapre a una nuova soluzione per una tregua che permetta corridoi umanitari dalle principali città dell’Ucraina. La delegazione di Kiev ha parlato di «piccoli sviluppi positivi», per quanto Mosca sostenga che non siano ancora state soddisfatte tutte le richieste ancora sul tavolo. I negoziati quindi proseguiranno con un nuovo vertice, mentre gli attacchi riprendono con l’arrivo della sera, soprattutto su Kiev.\n', '23.50 – Esplosioni a Odessa\n', 'Forti esplosioni sono state sentite nel porto di Odessa. Secondo le autorità ucraine, sarebbe scattato il sistema anti-missilistico di difesa che ha intercettato nuovi attacchi delle forze russe. Come ha raccontato il corrispondente della Bbc nella città portuale: «Abbiamo appena sentito tre o quattro forti esplosioni provenire da ovest. Ci è stato detto che era il sistema di difesa ucraino che abbatteva i missili russi in arrivo lanciati da una delle numerose navi da guerra situate al largo della costa qui». Solo questa mattina, la marina militare ucraina aveva detto di aver colpito una nave russa proprio a Odessa, provocando danni significativi. \n', '23.30 – Putin esclude di coinvolgere i riservisti in Ucraina\n', 'In un intervento televisivo per la Giornata mondiale delle Donna, il presidente Russo Vladimir Putin ha escluso la possibilità di richiamare i riservisti dell’esercito e i militari di leva. Secondo il capo del Cremlino, i soldati «professionisti» stanno raggiungendo «gli obiettivi prefissati» da Mosca. Per questo, ha aggiunto Putin: «Sono sicuro che stiamo garantendo la sicurezza e la pace per il popolo russo in modo efficace».\n', '22.10 – Il Cremlino annuncia una nuova tregua\n', 'Un tentativo di una nuova tregua dovrebbe avvenire domani mattina 8 marzo dalle 8 in Italia, data fissata da Mosca che ha annunciato un altro cessato il fuoco per permettere corridoi umanitari in Ucraina. Secondo l’agenzia russa Tass che cita fonti del ministero della Difesa di Mosca, gli attacchi dovrebbero interrompersi per far partire le evacuazioni dei civili da Kiev, Chernihiv, Sumy, Kharkiv e Mariupol. La tregua sarebbe dovuta partire da questa mattina, per poi sbriciolarsi rapidamente con la ripresa dei combattimenti, seguita da reciproche accuse di sabotaggio tra Kiev e Mosca. Secondo l’agenzia Interfax, Russia e Ucraina manterranno un sistema di comunicazioni con cui si scambieranno informazioni per il buon esito dei corridoi umanitari.\n', '21.50 – Il Pentagono: «Nessun progresso significativo per la Russia» \n', '«Crediamo che i russi non abbiamo compiuto nessun progresso significativo da giorni», ha detto il portavoce del Pentagono John Kirby nel suo briefing con la stampa. «Continuano la loro avanzata nel sud, con il controllo di piccolo centri, mentre nel nord non hanno conquistato né Kiev né Kharkiv», ha spiegato. Per quanto riguarda Mariupol, «è circondata» dalle forze di Mosca ma «non ancora presa». Quanto al «grande convoglio» avvistato fuori da Kiev, il portavoce del Pentagono ha spiegato che si trattava probabilmente di «rifornimenti» e non veicoli armati. \n', '21.37 – L’Onu chiede la consegna in sicurezza di aiuti umanitari \n', 'L’Onu chiede di poter fornire in sicurezza gli aiuti militari nelle zone di combattimento in Ucraina: lo ha detto al consiglio di sicurezza il segretario generale aggiunto delle Nazioni Unite per gli affari umanitari Martin Griffiths.\n', '21.15 – Stop al petrolio russo? Mosca avverte: «Conseguenze catastrofiche sui prezzi»\n', 'In serata la Casa Bianca ha fatto sapere che gli Usa sono «aperti ad andare avanti con il divieto delle importazioni di petrolio russo anche senza la partecipazione degli alleati europei. Anche se una decisione definitiva non è ancora comunque stata presa», come riferito da fonti dell’amministrazione Biden. Brusca la reazione di Mosca: «L’esclusione del petrolio russo dai mercati internazionali porterebbe a conseguenze catastrofiche – è la dura replica del Cremlino nelle parole del vicepremier russo Aleksandr Novak – e causerà un balzo dei prezzi fino a 300 dollari al barile». Novak ha anche citato «informazioni su una imminente provocazione contro il sistema di trasporto del gas ucraino». Dopo queste dichiarazioni Biden è tornato a precisare che non è ancora stata presa alcuna decisione al momento sull’embargo del petrolio russo. \n', '20.50 – L’esercito ucraino: «Abbattuti due aerei russi sopra Kiev» \n', 'Due aerei russi sono stati abbattuti sui cieli sopra Kiev. A renderlo noto, su Facebook, è il comandante in capo delle forze armate ucraine, il generale Valery Zaluzhny.\n', '20.43 – Colpiti due depositi di petrolio a Kiev\n', '«Due attacchi aerei russi hanno colpito i depositi di petrolio a Zytomyr e Cernjachov». A diffondere la notizia è il ministero degli Interni ucraino su Telegram. «A Zytomyr – si legge – ha preso fuoco un carro armato con una capacità di 10 metri cubi. Non ci sono vittime». \n', '\n', 'Il tuo browser non supporta il tag iframe\n', '20.30 – Cingolani: «Per metà anno, metà gas dalla Russia andrà sostituito» \n', '«Oggi stiamo lavorando per ridurre questa dipendenza dall’importazione di gas dalla Russia e per metà anno, circa la metà del gas importato dalla Russia sarà sostituita da altre fonti». Queste le parole del ministro della Transizione ecologica Roberto Cingolani ai microfoni del Tg1 a proposito della crisi energetica. \n', '20.18 – Lamorgese: «Profughi ucraini in beni sottratti a mafie»\n', '«L’Agenzia nazionale per l’amministrazione e la destinazione dei beni sequestrati e confiscati alla criminalità organizzata ha avviato il censimento dei beni confiscati in gestione che possono essere destinati in tempi brevi, anche in via temporanea, per accogliere i profughi dall’Ucraina». Così il ministro dell’Interno, Luciana Lamorgese. «Con la collaborazione delle prefetture – aggiunge – l’Agenzia diretta dal prefetto Corda individuerà inoltre gli immobili trasferiti ai Comuni ma non ancora utilizzati, idonei per essere impiegati nell’ambito della rete di protezione e tutela per fronteggiare l’emergenza umanitaria».\n', '20.11 – Biden-Scholz-Johnson-Macron: «Aumentare costi per la Russia» \n', 'Nel corso di un vertice virtuale, il presidente Usa Joe Biden, il presidente francese Emmanuel Macron, il cancelliere tedesco Olaf Scholz e il premier britannico Boris Johnson hanno concordato sulla necessità di «continuare ad alzare i costi per la Russia per la sua ingiustificata e non provocata invasione dell’Ucraina». Lo rende noto la Casa Bianca al termine della videoconferenza tra i quattro leader.\n', '19.40 – Il mercato dell’oro di Londra blocca import Russia \n', 'Il mercato dell’oro di Londra, il maggiore a livello mondiale, ha bloccato l’import dalla Russia a causa dell’offensiva in Ucraina. Stando a quanto sottolinea Bloomberg, la decisione dell’associazione londinese Lbma di sospendere gli esportatori russi dalla sua lista accreditata determina un embargo de facto al metallo prezioso di Mosca. Le gran parte delle banche e degli operatori trattano solo l’oro di operatori inclusi nell’elenco. La Russia è uno dei maggiori produttori di oro a livello mondiale.\n', '18.58 – Concluso il terzo round dei negoziati\n', 'Dopo quasi quattro ore di colloqui tra la delegazione russa e quella ucraina, si è concluso il terzo round di negoziati. Ad annunciarlo è l’ambasciata di Mosca in Bielorussia, citata dall’agenzia di stampa Tass. «Ci sono piccoli sviluppi positivi nel miglioramento della logistica per i corridoi umanitari», ha commentato via Twitter il consigliere di Zelensky, Mykhailo Podolyak. «Le nostre aspettative non sono state soddisfatte, ma i negoziati continueranno». Così ha detto invece il capo negoziatore russo, Vladimir Medinsky. «Non ci illudiamo di ottenere risultati definitivi nel prossimo round di colloqui, è un lavoro difficile», ha aggiunto Leonid Slutksy, altro negoziatore russo, citato a Interfax. In conclusione, la Russia si augura che «domani i corridoi umanitari funzionino». Stando a quanto annunciato dall’ambasciata di Mosca, un quarto round di colloqui tra Russia e Ucraina si terrà presto in Bielorussia.\n', '\n', 'Il tuo browser non supporta il tag iframe\n', '18.53 – Conte: «Nuove sanzioni? Non danneggiare popolazione»\n', '«Nuove sanzioni? Lo valutiamo – dice il leader del M5s Giuseppe Conte -. Se necessario non ci sottrarremo all’inasprimento di sanzioni ma quelle introdotte sono già molto severe per l’economia russa. Il messaggio è che non vogliamo creare difficoltà alla popolazione russa. Ecco perché ci auguriamo di non doverci arrivare, ma se necessario l’Italia darà il suo contributo».\n', '18.44 – Pentagono: «Altri 500 soldati in Europa, ne avremo 100.000»\n', 'Il Dipartimento della Difesa americano ha ordinato l’invio di altri 500 soldati in Europa. A riferirlo è l’agenzia Bloomberg e la Cnn, che citano un funzionario del Pentagono secondo il quale gli Usa avranno circa 100.000 soldati in Europa. \n', '18.35 – Kiev: «10 miliardi dollari danni da inizio invasione russa»\n', 'I danni provocati dall’invasione russa alle infrastrutture dell’Ucraina ammontano ad almeno 10 miliardi di dollari. Lo ha reso noto parlando alla tv ucraina il ministro competente di Kiev, Oleksander Kubrakov, indicando che il bilancio è aggiornato a domenica e spiegando che per le riparazioni ci vorranno tra uno e due anni.\n', '17.57 – L’Ue apre a tetto ai prezzi del gas\n', 'La Commissione europea ha fatto sapere di essere «pronta a sostenere gli Stati membri nella progettazione» di misure di regolazione dei prezzi del mercato del gas. Lo si legge nella bozza della comunicazione sull’energia che sarà presentata domani, visionata in anteprima da Ansa. In determinate condizioni, «gli Stati membri possono intervenire con l’attuazione eccezionale e limitata nel tempo di prezzi regolamentati», si legge nel documento, in cui viene evidenziato che il quadro giuridico del mercato elettrico «consente interventi pubblici nella fissazione dei prezzi» e che la misura dovrebbe essere «mirata». \n', '17.45 – Rublo in caduta: è a 150 sul dollaro \n', 'Si aggrava la crisi del rublo sui mercati valutari alla luce delle sanzioni internazionali, dell’isolamento finanziario e della fuga delle imprese straniere. La valuta di Mosca registra una fortissima flessione nei confronti di tutte le altre monete. Oggi viene scambiata a 150 sul dollaro, dopo aver toccato un minimo storico di 162, con il biglietto verde che è arrivato a guadagnare fin quasi il 32%. Se all’inizio del 2022 bastavano 75 rubli per un dollaro, ora ne servono il doppio.\n', '17.35 – Kiev attacca Israele: «I soldi di Mosca sono intrisi di sangue» \n', '«Mentre il mondo sanziona la Russia per le sue barbare atrocità in Ucraina, alcuni preferiscono fare soldi intrisi di sangue ucraino». Questo il durissimo attacco lanciato via Twitter dal ministro degli Esteri ucraino Dmytro Kuleba nei confronti di Israele. «La compagnia aerea El Al sta accettando pagamenti usando il sistema bancario russo “Mir” progettato per eludere le sanzioni. Un fatto immorale e un duro colpo alle relazioni ucraino-israeliane». \n', '17.10 – Mosca non ha un piano per disconnettere il web\n', 'Il ministero della Sicurezza digitale russo ha dichiarato di non avere in programma di disconnettere la Russia da Internet globale. Lo riporta la Tass sul suo profilo Telegram dopo che la testata Nexta tv aveva anticipato documenti su un piano di Mosca per disconnettere la rete dall’11 marzo. «Ci sono continui attacchi informatici ai siti russi dall’estero. Ci stiamo preparando per diversi scenari. Non ci sono piani per disconnettere Internet dall’interno». ha affermato il ministro.\n', '16.55 – Telefonata Macron-Scholz-Xi \n', 'Il presidente francese Macron e il cancelliere tedesco Scholz dovrebbero avere una telefonata congiunta con il presidente cinese Xi Jinping nella giornata di domani. Al centro del colloquio ci saranno sicuramente il conflitto in Ucraina e le relazioni tra Europa e Cina. \n', '16.41 – Bombardato un panificio vicino Kiev, 13 morti\n', 'Almeno 13 persone sono morte nel bombardamento aereo a ovest di Kiev, nei pressi di Makariv. Lo rendono noto i soccorsi ucraini.\n', '16.31 – Jacopo Tissi lascia il Bolshoi\n', 'Jacopo Tissi ha annunciato di aver lasciato il teatro Bolshoi di Mosca, dove lo scorso dicembre era stato nominato primo ballerino. «Sono scioccato da questa situazione che ci ha colpito da un giorno all’altro e, onestamente, per il momento, mi ritrovo impossibilitato a continuare la mia carriera a Mosca», ha scritto il giovane su Instagram: «Nessuna guerra può essere giustificata. Mai. E io sarò sempre contro ogni tipo di violenza. Non possiamo lasciare che l’odio si diffonda, anzi, il nostro mondo dovrebbe essere pieno di armonia, pace, comprensione e rispetto. Spero davvero e prego che tutte le guerre e sofferenze cessino al più presto».\n', '16.21 – Letta: «Non possiamo fare di più con le armi per Kiev» \n', '«Non possiamo fare di più in termini di aiuti militari all’Ucraina: è duro da dire, è straziante sentire gli ucraini dire “con le vostre armi e i vostri aerei chiudete i nostri cieli”, anche ieri alla manifestazione – ha detto il segretario del Pd Enrico Letta, in un filo diretto a Radio Immagina -. Sappiamo che è difficile ascoltare e interagire con questa domanda. Per questo dobbiamo rispondere con l’accoglienza, aiutare i ricongiungimenti, con un sistema accelerato». \n', '16.00 – Altri 3.000 ucraini in Italia in 24 ore, ora sono 17 mila\n', 'Sono 17.286 i civili ucraini in fuga dalla guerra entrati in Italia fino a questo momento. Di questi, 8.608 sono donne, 1.682 uomini e 6.996 minori. Il dato è aggiornato alle ore 8 di oggi ed indica una crescita di altri 3.000 arrivi in 24 ore. Le destinazioni scelte in larga parte risultano essere Roma, Milano, Bologna e Napoli, dove vengono raggiunti familiari o conoscenti già presenti in Italia. Ad aggiornare i numeri degli ucraini che passano la frontiera italiana è il ministero dell’Interno sul suo sito.\n', '15.38 – Blinken: «Contrari alla no fly zone, non vogliamo che il conflitto si allarghi» \n', '«Gli Stati Uniti non vogliono un ampliamento del conflitto e non vogliono una no fly zone sull’Ucraina». Questa la netta presa di posizione del segretario di Stato americano, Antony Blinken. Nel corso di una conferenza stampa in Lituania, Blinken ha ribadito l’impegno degli Usa e degli alleati in merito all’articolo 5 della Nato in base al quale «un attacco a un Paese è un attacco a tutti». «Se c’è qualche aggressione da qualche parte, sul territorio della Nato, nei paesi della Nato, noi Stati Uniti, tutti i nostri alleati e partner agiremo per difendere ogni centimetro del territorio della Nato».\n', '15.22 – Al via il terzo round di colloqui\n', 'Il terzo round di colloquio tra Russia e Ucraina in Bielorussia è cominciato con un leggero ritardo rispetto a quanto previsto. I negoziati sono ora in coro. Lo annuncia l’agenzia di stampa Belta.\n', '14.54 – Scholz: «Energia dalla Russia essenziale per l’Europa»\n', 'La Germania «accoglie con favore tutti gli sforzi internazionali per reagire all’invasione russa dell’Ucraina con sanzioni mirate ma l’Europa ha deliberatamente esentato dalle sanzioni le forniture di energia dalla Russia». Così il cancelliere tedesco Olaf Scholz sulla delicata questione dell’approvvigionamento energetico dei paesi Ue. «Attualmente non c’è altro modo per garantire la fornitura energetica dell’Europa per il riscaldamento, la mobilità, l’energia elettrica e l’industria», spiega Scholz, «è quindi di fondamentale importanza per i servizi di interesse generale e per la vita quotidiana dei nostri cittadini».\n', '14.50 – Onu: «406 civili uccisi e 801 feriti da inizio guerra» \n', 'La stima è di 406 civili uccisi sotto i bombardamenti russi da inizio conflitto ma il numero potrebbe essere molto più alto. Il report dell’Agenzia delle Nazioni Unite per i diritti umani fornisce il bollettino di guerra degli innocenti deceduti sotto le armi russe. I feriti invece risultano 801 ma anche in questo caso, fa notare l’Onu, il numero reale «potrebbe essere maggiore».\n', '14.40 – Di Maio: «Soluzione non è dare ai russi quello che vogliono»\n', '«Se la soluzione deve essere quella di dare a Vladimir Putin quello che vuole, significa non aver raggiunto una soluzione diplomatica». Lo ha detto il ministro degli Esteri italiano Luigi Di Maio parlando della guerra in Ucraina. «Abbiamo un tavolo con ucraini e russi ma non c’è fiducia», ha continuato Di Maio, «ci devono essere gli attori internazionali che possono facilitare questo dialogo, costruire la fiducia per arrivare alla soluzione, ma devono nell’immediato riuscire a negoziare almeno un cessate un fuoco». E ha aggiunto: «Questo è quello che dobbiamo avere come obiettivo nel breve termine: tregua umanitaria ed evacuazione civili, secondo lavorare per la pace e molti Paesi possono aiutare». Il ministero degli Esteri ha poi fatto riferimento alla repressione operata dalle forze russe sui manifestanti contro la guerra: «Il numero di cittadini russi imprigionati, colpevoli di opporsi al conflitto è impressionante: 15mila arrestati perché osavano manifestare».\n', '14.30 –  Biden in videoconferenza con Macron, Scholz e Johnson \n', 'Secondo quanto riferito dalla nota ufficiale della Casa Bianca, il presidente Usa Joe Biden discuterà nelle prossime ore gli ultimi sviluppi della guerra in Ucraina in una videoconferenza dalla Situation Room con il presidente francese Emmanuel Macron, il cancelliere tedesco Olaf Scholz e il primo ministro britannico Boris Johnson. \n', '14.26 – Michel: «Ue discuterà richiesta Ucraina nei prossimi giorni»\n', '«I leader dell’Unione europea discuteranno la richiesta dell’Ucraina di entrare a far parte del blocco delle 27 nazioni nei prossimi giorni». A farlo sapere tramite Twitter è il presidente del Consiglio Ue Charles Michel. «La solidarietà, l’amicizia e l’assistenza senza precedenti dell’UE\xa0all’Ucraina\xa0sono incrollabili», ha continuato. La data prevista per la discussione sarà quella di giovedì 10 marzo. Oltre ad affrontare i principali temi della guerra.\n', '14.04 – Cremlino: «Kiev accetti le nostre condizioni e guerra finirà»\n', '«La Russia è pronta a mettere fine in un istante alle operazioni militari in Ucraina se Kiev accetta le richieste di Mosca», a ribadirlo è il portavoce del Cremlino Dmitry Peskov citato dall’agenzia Reuters. «E cioè che cambi la Costituzione per dichiararsi neutrale e quindi rinunciando ad entrare nella Nato, riconosca la Crimea come territorio russo e riconosca le Repubbliche separatiste di Donetsk e Lugansk».\n', '13.40 – Cnn: «Carri armati russi vicino a condomini di Kiev»\n', 'Secondo la Cnn e un video geolocalizzato dalla stessa emittente americana i carri armati russi starebbero prendendo posizione «in un’area densamente popolata appena a ovest di Kiev». Il video sarebbe stato filmato da un residente di un condominio nel distretto di Irpin, luogo in cui nelle ultime ore le forze russe hanno sparato verso la capitale, uccidendo diversi civili. Nelle immagini si vedono almeno cinque carri armati russi e i loro equipaggi a pochi passi dai civili. \n', '13.27 – Orbán: «Le armi per l’Ucraina non passeranno dall’Ungheria» \n', 'L’Ungheria ha emanato un decreto che vieta il trasferimento delle armi in Ucraina attraverso il territorio nazionale. A farlo sapere è stato il premier Viktor Orbán in un video pubblicato su Twitter. «Domani a Londra ci sarà un incontro di tutti i premier dei Paesi Visengrad», ha poi avvisato, riferendosi ai leader di Polonia, Ungheria, Repubblica Ceca, e Slovacchia. \n', '\n', 'Il tuo browser non supporta il tag iframe\n', '13.10 – Ong: «Almeno 150 giornalisti fuggiti da Mosca»\n', 'La Ong Ovd ha intervistato i dipendenti di 17 redazioni estere della capitale russa. Lo scenario registrato è quello di un esodo collettivo anche dell’informazione: sono almeno 150 i giornalisti che da inizio del conflitto hanno lasciato la Russia. «La fuga di massa», spiega Ovd, «è stata provocata dall’approvazione di una nuova legge che punisce con la prigione la diffusione di presunte notizie “false” sulle azioni delle forze armate russe».\n', '12.52 – Draghi: «Via diplomatica non funziona»\n', '«Finora la soluzione diplomatica non ha dato alcun frutto, la determinazione della Russia è chiarissima ed è andare avanti e procedere finché il Paese non si sia arreso». Così il premier Mario Draghi sulla crisi Russia-Ucraina subito dopo l’incontro con la presidente di Commissione Ue Ursula von der Leyen. «Probabilmente anche instaurare un governo amico e sconfiggere la resistenza», continua il presidente elencando i possibili obiettivi di Vladimir Putin.\n', '\n', 'Il tuo browser non supporta il tag iframe\n', 'Agenzia Vista/Alexander Jakhnagiev| Il premier italiano Mario Draghi a Bruxelles per l’incontro con la presidente di Commissione Ursula von der Leyen\n', '12.45 – Incontro tra Lavrov e Kuleba in Turchia \n', 'La notizia arriva dal ministro degli Esteri turco Mevlut Cavusoglu: gli omologhi di Russia e Ucraina, Sergey Lavrov e Dmytro Kuleba, hanno confermato la loro disponibilità a parlarsi in Turchia il 10 marzo. L’occasione sarà quella del Forum della diplomazia di Antalya. «L’incontro si terrà in un formato trilaterale», ha detto Cavusoglu ad Ankara, «e ci sarò anch’io». Il presidente turco Erdogan aveva tentato di organizzare un incontro tra gli omologhi Putin e Zelensky prima dell’invasione russa in Ucraina senza però riuscirci. A confermare la notizia dell’accordo anche Mosca: «Il ministro degli Esteri Kuleba e quello ucraino Lavrov si vedranno in presenza di quello turco Mevlut Cavusoglu a margine del forum di Antalya».\n', '12.36 – Kiev: «Gerusalemme possibile luogo per negoziati»\n', 'Secondo quanto riportato dai media ucraini, il governo di Kiev starebbe considerando Gerusalemme come luogo possibile per lo svolgimento di negoziati con la Russia. La notizia sarebbe stata riferita dall’ambasciatore ucraino in Israele Yevgen Kornichuk che ha ringraziato il presidente israeliano Bennett «per gli sforzi di mediazione di questi giorni». Ma ha anche aggiunto: «Non sono sicuro che la mediazione sia stata utile, ma solo il fatto che Bennett sia partito di sabato per parlare di pace è senza precedenti».\n', '12.18 – La Russia approva lista di “Paesi ostili”. C’è anche l’Italia\n', 'Il governo russo ha approvato oggi una lista di “Paesi ostili”: una punizione per aver applicato o per essersi uniti a sanzioni contro Mosca. Nell’elenco compare anche l’Italia in quanto Paese europeo. A riferirlo è l’agenzia di stampa ufficiale Tass: tra i Paesi anche gli Usa, i Paesi Ue, la Gran Bretagna, il Giappone, la Corea del Sud, l’Australia, la Nuova Zelanda, la Svizzera oltre che ovviamente la stessa Ucraina. \n', '12.12 – Zelensky agli alleati: «Quanti altri morti vi servono?»\n', '«Dateci degli aerei per difenderci». Così il presidente dell’Ucraina Volodymyr Zelensky torna a chiedere aiuto agli alleati nel corso di una diretta video sui suoi canali social. «Quanti morti vi servono per mettere in sicurezza i nostri cieli?», ha poi continuato, «stiamo aspettando questa decisione: o decidete con le forze che avete o fornendo aerei e sistemi anti-aerei che ci diano la forza di farlo». Il presidente ucraino ha continuato: «Durante la notte la Russia ha colpito Mykolayv, le aree residenziali, usando razzi e artiglieria. Hanno colpito Kharkiv e i quartieri vicini e hanno colpito anche altre città. Questo non ha senso dal punto di vista militare, è semplicemente terrore». \n', '12.03 – Oms: «200 strutture sanitarie nel mirino dei russi»\n', 'Nel primo bollettino elaborato dall’Organizzazione mondiale della sanità sulla guerra in Ucraina emerge che «più di 200 strutture sanitarie del Paese si sono trovate o si trovano lungo le linee del conflitto o in aree di controllo modificate nel corso della prima settimana di conflitto della Russia». L’Oms lancia l’allarme su come ormai in Ucraina sia diventato molto difficile assistere malati e feriti. «In alcune aree si rischia l’interruzione dei servizi sanitari e ci sono segnalazioni di strutture danneggiate o distrutte».\n', '11.53 – Putin espulso da Federazione internazionale judo \n', '«Il presidente russo Vladimir Putin e l’oligarca Arkady Rotenberg sono stati rimossi da tutte le posizioni presso la Federazione internazionale di judo a livello mondiale». Così nel comunicato ufficiale, diffuso pochi minuti fa, la Federazione sportiva di judo annuncia la decisione nei confronti del presidente russo alla luce dell’invasione sul territorio ucraino. La notizia arriva dopo un altro passo che pochi giorni fa l’Organizzazione aveva fatto in opposizione alle scelte guerrafondaie di Putin, sospendendolo dal ruolo di presidente onorario.\n', '11.40 – Draghi: «Sulle sanzioni facciano tutti come l’Italia»\n', '«Vorrei davvero vedere che misure analoghe sull’attuazione delle sanzioni siano prese da tutti i nostri Paesi come ha fatto l’Italia». Così il premier Mario Draghi ha parlato nel discorso in inglese fatto a Bruxelles durante l’incontro con la presidente di Commissione Ursula von der Leyen. «Ora dobbiamo essere tutti rapidi nell’attuazione di questo punto». Il presidente del Consiglio è stato convocato da von der Leyen a Bruxelles per dialogare sui temi più urgenti che riguardano il conflitto Russia-Ucraina. Migranti, sanzioni e crisi energetica gli argomenti messi sul tavolo. Il presidente del Consiglio esclude «per ora» un allargamento del conflitto. Mentre sulla questione energia rassicura: «Stiamo procedendo molto bene e molto rapidamente sul fronte della diversificazione». \n', '11.26 – Delegazione russa a Brest, alle 12 i colloqui\n', 'Secondo quanto riferisce l’agenzia Ria Novosti, l’aereo che trasporta la delegazione russa è appena arrivata a Brest, la località in Bielorussia che sta ospitando i negoziati tra Russia e Ucraina. L’inizio dei colloqui è previsto per le 12. \n', '11.10 – Onu, i profughi sono 1,7 milioni\n', 'Sale in modo esponenziale il conto dei profughi che provengono dall’Ucraina, dicono le Nazioni unite. Questa mattina, il conteggio è stato già ulteriormente aggiornato rispetto a quello che risultava solo poche ore fa. L’Alto commissariato Onu per i rifugiati (Unhcr) ha conteggiato dal 24 febbraio al 6 marzo, 1.708.436 rifugiati Oltre un milione di questi sono giunti in Polonia, gli altri sono dispersi in altri paesi europei. \n', '10.40 – Via alla tregua per i corridoi umanitari verso Russia o Bielorussia\n', 'E’ iniziata la tregua dichiarata per l’avvio di sei corridoi umanitari in Ucraina. A riferirlo è l’agenzia russa Interfax che però spiega anche come il cessate il fuoco dalle 10 ora di Mosca sia servito ad aprire sei corridoi umanitari che però portano tutti in Russia, Bielorussia o in zone dell’Ucraina considerate “sicure”. I corridoi sono infatti da Kiev a Gomel (Bielorussia), due da Mariupol a Zaporizhzhya (sud-est Ucraina) e Rostov sul Don (Russia meridionale), uno da Kharkiv a Belgorod (Russia occidentale) e due da Sumy a Belgorod e Poltava (Ucraina centrale). Non ci sono corridoi umanitari verso l’Europa e per questo motivo Kiev ha già detto di considerare questa tregua «immorale» e che questi percorsi sicuri non saranno usati dalla popolazione. \n', '10.46 – La Russia: disconnessione da internet\n', 'La Russia si sta preparando a disconnettersi dalla rete unternet globale. È la notizia rilanciata dal profilo di Nexta tv su Twitter e anche da un profilo legato ad Anonymous, sempre su Twitter, che si chiama @LatestAnonPress. L’operazione dovrebbe avvenire entro l’11 marzo. L’account di Nexta tv pubblica due pagine di documenti in russo e spiega che tutti i server e i domini devono essere trasferiti nella zona russa, inoltre si stanno raccogliendo dati dettagliati sull’infrastruttura di rete dei siti. Il ministero della Difesa britannico invece ritiene che la Russia stia cercando di impedire ai cittadini ucraini di avere accesso e notizie e a informazioni attendibili colpendo la rete di comunicazione dell’Ucraina. «È molto probabile che anche l’accesso a Internet dell’Ucraina venga interrotto a causa dei danni collaterali causati dagli attacchi russi alle infrastrutture», si legge in una nota del ministero, che «nell’ultima settimana ha segnalato interruzioni di Internet a Mariupol, Sumy, Kiev e Kharkiv».\n', '10.31 – La Croce Rossa: mine sui corridoi umanitari\n', 'Ci sono delle mine sui\n', 'percorsi per l’evacuazione dei civili ucraini. Lo denuncia un\n', 'operatore del Comitato internazionale della Croce Rossa (Icrc) alla\n', 'Bbc. Alcuni operatori della Croce Rossa, ha spiegato Dominik\n', 'Stillhart, direttore delle operazioni dell’Icrc, hanno cercato di\n', 'uscire da Mariupol domenica lungo una strada consentita, ma subito si\n', 'sono resi conto che «la strada indicata loro era in realtà stata\n', 'minata». Interpellato su cosa sia andato storto finora nella\n', 'realizzazione dei corridoi umanitari, Stillhart ha spiegato ad una\n', 'trasmissione radiofonica della Bbc che da entrambe le parti si è\n', 'discusso per giorni ma i problemi sono rimasti: quello che serve è\n', 'che le due parti trovino un accordo concreto, percorribile e preciso,\n', 'mentre finora ci sono stati accordi solo di principio, che sono stati\n', 'subito infranti perché senza dettagli sulle strade e su chi può\n', 'usarle. «Questo è il motivo per cui è così importante che le due\n', 'parti abbiano un preciso accordo per noi così da poter facilitare la\n', 'gestione sul terreno», ha concluso.\n', '10.16 – Colpiti un aeroporto e una struttura nucleare\n', 'L’agenzia di stampa Afp scrive che nove persone sono morte nel bombardamento dell’aeroporto di Vinnytsia. Lo scalo era stato colpito anche ieri e il portavoce dell’aeronautica ucraina aveva affermato su Twitter che i missili lanciati all’aeroporto di Vinnytsia erano stati lanciati dall’autoproclamata Repubblica della Transnistria in Moldavia. L’aeroporto si trova a 200 km a sud ovestr di Kiev. «Lunedì mattina, 15 persone sono state estratte dalle macerie, di cui nove sono morte: cinque civili e quattro soldati», dicono gli ucraini sul canale Telegram, precisando che «la ricerca continua» per trovare altre possibili vittime. Nel frattempo la principale agenzia di sicurezza ucraina ha riferito che le forze russe hanno lanciato razzi sull’Istituto di fisica e tecnologia di Kharkiv, che ospita una struttura nucleare. Lo riferisce il Washington Post precisando di non poter confermare in modo indipendente la notizia, diffusa con un post su Telegram attraverso Ukraine Now, un canale governativo, secondo cui l’attacco «avrebbe potuto portare a una rilevante catastrofe ambientale». La struttura, conosciuta come Neutron Source, ha «37 elementi di combustibile nucleare scaricati nella sua zona attiva».\n', '10.00 – La Cina: «Amicizia duratura con la Russia»\n', ""Dopo giorni di silenzio, la Cina prende la parola per la prima volta esplicitamente e in modo ampio sulla situazione internazionale e in particolare sull’invasione dell’Ucraina da parte della Russia. Il ministro degli Esteri cinese, Wang Yi, ha dichiarato che quella tra la Cina e la Russia è un'”amicizia duratura”, “solida come una roccia”, e afferma come i due Paesi contribuiscono a portare “pace e stabilità nel mondo”. L’occasione è stata la conferenza stampa a margine dei lavori annuali del Parlamento cinese: “L’amicizia tra Cina e Russia si basa sulla non alleanza, sul non confronto e sul non prendere di mira qualsiasi terza parte”. I due Paesi “manterranno il focus strategico e continueranno ad approfondire il partenariato strategico globale di coordinamento per una nuova era”. La Cina, ha aggiunto Wang, ha un giudizio “indipendente” su quello che accade in Ucraina, ed è disposta a mediare sulla base di sei punti: rispetto dei principi di giustizia e neutralità, piena attenzione alla gente costretta ad abbandonare le proprie case, protezione dei civili per scongiurare i disastri umanitari secondari, verifica che gli aiuti arrivino a destinazione velocemente, certezza della sicurezza degli stranieri in Ucraina e supporto all’Onu nel coordinamento degli aiuti. Sulla base di questi temi, si dice disposta a lavorare con la comunità internazionale ogni volta che è necessario per mediare sulla crisi ucraina.\n"", '9.30 – Benzina e gas, prezzi alle stelle\n', 'In base all’elaborazione\n', 'di Quotidiano Energia dei dati alle 8 di ieri comunicati dai gestori\n', 'all’Osservaprezzi carburanti del Mise, il prezzo medio nazionale\n', 'praticato della benzina in modalità self sale a 2,004 euro al litro\n', '(venerdì 1,912), con i diversi marchi compresi tra 1,994 e 2,032\n', 'euro al litro (no logo 1,971). Il prezzo medio del diesel self\n', 'schizza a 1,901 euro al litro (venerdì 1,788) con le compagnie\n', 'posizionate tra 1,881 e 1,977 euro al litro (no logo 1,891). Quanto\n', 'al servito, per la benzina il prezzo medio praticato cresce a 2,117\n', 'euro al litro (venerdì 2,039). Per quanto riguarda il servito in\n', 'base ai dati di Qe, gli impianti colorati mostrano prezzi medi\n', 'praticati tra 2,069 e 2,226 euro al litro (no logo 2,014). La media\n', 'del diesel servito vola a 2,019 euro al litro (venerdì 1,921) con i\n', 'punti vendita delle compagnie con prezzi medi praticati compresi tra\n', '1,999 e 2,095 euro al litro (no logo 1,930). La Borsa di Milano\n', 'amplia il calo rispetto all’avvio di seduta con il Ftse Mib che cede\n', 'il 4,5% a 21,452 punti. A Piazza Affari raffica di sospensioni in\n', 'asta di volatilità a ribasso, tra cui Stellantis con un calo teorico\n', 'dell’11% e Banco Bpm -11%. E il prezzo del gas in Europa balza al suo\n', 'nuovo massimo storico. Ad Amsterdam il prezzo si infiamma a 300 euro\n', 'al Mwh, con un rialzo del 54%. A Londra il prezzo sale a 697 penny al\n', 'Mmbtu (+51%).\n', '\n', '9.00 – Faz: pulizia etnica in Ucraina\n', 'Un portavoce del presidente Volodymyr Zelensky ha dichiarato lunedì che la proposta russa sui corridoi umanitari è «completamente immorale» visto che Mosca ha fatto sapere che avrebbe consentito alle persone di fuggire dalle città ucraine a condizione che andassero verso la Bielorussia o in Russia. Zelenskiy ha fatto sapere che ai cittadini ucraini dovrebbe essere consentito di lasciare le loro case attraverso il territorio ucraino e ha accusato la Russia di aver deliberatamente ostacolato i precedenti tentativi di evacuazione. «Questa è una storia completamente immorale. La sofferenza delle persone viene utilizzata per creare l’immagine televisiva desiderata», ha affermato il portavoce in un messaggio scritto citato dall’agenzia di stampa Reuters. «Questi sono cittadini ucraini, dovrebbero avere il diritto di evacuare nel territorio dell’Ucraina». Intanto il ministero della Difesa britannico ritiene che la Russia sta cercando di impedire ai cittadini ucraini di avere accesso e notizie e a informazioni attendibili colpendo la rete di comunicazione dell’Ucraina. \n', '«È molto probabile che anche l’accesso a Internet dell’Ucraina venga interrotto a causa dei danni collaterali causati dagli attacchi russi alle infrastrutture», si legge in una nota del ministro della Difesa britannico che «nell’ultima settimana ha segnalato interruzioni di Internet a Mariupol, Sumy, Kiev e Kharkiv». E il giornale tedesco Frankfurter Allgermeine Zeitung scrive che Putin sta lavorando a una pulizia etnica: «Non c’è dubbio che la guerra in Ucraina sia rivolta specificamente alla popolazione civile. Intere città sono già state devastate», scrive il quotidiano tedesco in un editoriale, in cui adombra un progetto putiniano di pulizia etnica, perché «i bombardamenti e le distruzioni ricordano i crimini di guerra in Siria e Cecenia», mentre «i corridoi umanitari, come quello attuale di Mariupol, servivano non solo per il salvataggio, ma anche per l’espulsione ‘ordinata’» degli ucraini. Insomma, dice la Faz, «l’illusione della grande Russia di Putin ricorda anche la pulizia etnica nell’ex Jugoslavia».\n', '8.53 – Attore ucraino morto in guerra\n', 'Il noto attore e\n', 'conduttore tv ucraino Pasha Lee è morto nel corso degli scontri a\n', 'Irpin, alla periferia di Kiev. Lee aveva 33 anni e si era arruolato\n', 'nelle truppe ucraine il primo giorno dell’inizio dell’invasione\n', 'russa. A riportare la notizia della sua morte è l’agenzia di stampa\n', 'ucraina Ukrinform citando il capo della Unione nazionale dei\n', 'giornalisti, Serhiy Tomilenko. Da ieri nella città di Irpin, le\n', 'truppe russe stanno avanzando con carri armati e unità di fanteria\n', 'motorizzata, oltre a tentare di raggiungere la periferia orientale di\n', 'Kiev attraverso i distretti di Brovarsky e Boryspil.\n', '8.26 – Oro, petrolio, gas e Borse\n', 'Il gas avvia le quotazioni\n', 'con un balzo che lo porta ai massimi storici, con gli effetti della\n', 'guerra in Ucraina e le sanzioni alla Russia. Ad Amsterdam in avvio di\n', 'seduta il prezzo è schizzato a 225 euro al Mmbtu, con un incremento\n', 'del 17%, per poi ritracciare a 216 euro (+12,2%). Intanto le Borse\n', 'europee si avviano verso una nuova seduta in forte calo. Sui mercati\n', 'pesano i rincari delle materie prime e dell’energia mentre si discute\n', 'di nuove sanzioni con il divieto di importare il petrolio russo. I\n', 'future dell’Euro Stoxx 50 cedono il 2,7%. Male anche quelli di\n', 'Francoforte (-2,9%) e Londra (-1,9%). In flessione anche Wall Street.\n', 'Crescono anche i prezzi di oro e nickel: il lingotto con consegna\n', 'immediata dopo aver toccato i 2.000 dollari l’oncia segna 1.980\n', 'dollari l’oncia con un rialzo dello 0,5%. Il rialzo maggiore è però\n', 'del Nichel che ha visto un balzo del 16%. In tensione anche\n', 'l’alluminio (+2%) e il rame (+3%). Corre il palladio che sale del 5,2\n', 'percentuali attorno ai 3.137 dollari all’oncia\n', '7.00 – Mosca: corridoi umanitari dalle 10 \n', 'L’esercito russo cesserà il fuoco questa mattina per permettere i corridoi umanitari in diverse città ucraine: lo riporta il Guardian, che cita Interfax. I corridoi saranno aperti dalle 10:00 ora di Mosca (le 8:00 in Italia) da Kiev, Mariupol, Kharkiv e Sumy su richiesta del presidente francese Emmanuel Macron. Lo ha reso noto il ministero della Difesa russo. Intanto la città di Irpin, alla periferia nord-occidentale di Kiev e considerata tra i punti strategici per l’avanzata delle truppe russe verso Kiev, è senza elettricità, acqua e riscaldamento da più di tre giorni. Lo ha reso noto lo Stato maggiore delle Forze armate ucraine, aggiungendo che i russi «hanno proibito agli abitanti di lasciare le proprie case». Poche ore fa, l’esercito ucraino ha denunciato che le truppe russe si stanno riorganizzando e ammassando risorse “per assaltare Kiev”. Secondo il comunicato del ministero della Difesa diffuso dalle agenzie russe, il corridoio da Kiev porterà a Gomel, in Bielorussia, con la possibilità per i civili in fuga di essere trasferiti in aereo in Russia. Da Mariupol sono previsti due percorsi: verso Rostov sul Don, in Russia, e Zaporizhzhia, in Ucraina. Due tragitti sono stabiliti anche da Sumy; verso la russa Belgorod e l’Ucraina Poltava. A Belgorod si dirige anche l’unico corridoio possibile per evacuare i civili da Kharkiv. La Russia ha annunciato, inoltre, di aver informato dei piani di evacuazione della popolazione le strutture internazionali competenti di Onu, Osce, e Croce Rossa internazionale. Intanto l’Eliseo smentisce di aver chiesto i corridoi umanitari a Putin. \n', '6.25 – Truppe russe per Kiev\n', 'La Russia ha iniziato ad\n', '«ammassare le proprie risorse per prendere d’assalto Kiev», ha reso\n', 'noto l’esercito ucraino in un rapporto: nel sobborgo di Irpin, alla\n', 'periferia occidentale della capitale, le truppe stanno avanzando con\n', 'carri armati e unità di fanteria motorizzata, oltre a tentare di\n', 'raggiungere la periferia orientale attraverso i distretti di\n', 'Brovarsky e Boryspil, affermano i militari. Un assalto a cui\n', 'potrebbero partecipare anche combattenti reclutati in Siria, scrive\n', 'il Wall Street Journal citando quattro funzionari americani, in virtù\n', 'della loro esperienza nella guerriglia urbana.\n', '5.00 – Mosca recluta mercenari siriani per la guerra in Ucraina\n', 'La Russia sta reclutando mercenari siriani esperti nei combattimenti cittadini per l’Ucraina. Il Wall Street Journal afferma che secondo funzionari statunitensi Mosca, che è all’opera in Siria dal 2015, ha chiamato combattenti dalla zona per utilizzare la loro esperienza nei combattimenti per prendere Kiev. La mossa indica una potenziale escalation dei combattimenti sul campo. Alcuni sono già in Russia, secondo l’intelligence Usa. Secondo una pubblicazione con sede a Deir Ezzor in Siria, la Russia ha offerto tra i 200 e i 300 dollari per andare a lavorare in Ucraina come guardiani. Decine di migliaia di soldati russi si trovano già in Ucraina. Secondo alcuni esperti ai combattenti siriani potrebbe essere offerto anche un ruolo di controllo dell’ordine pubblico. \n', '4.40 – GB: avanzata russa al minimo\n', 'Il ministero della Difesa britannico afferma nel suo ultimo rapporto di intelligenze che l’avanzata russa in Ucraina nell’ultima settimana è stata minima. «È altamente improbabile che la Russia abbia raggiunto con successo gli obiettivi pianificati fino ad oggi», sostiene il rapporto. Il ministero rileva tuttavia che un «alto livello di attacchi aerei e di artiglieria russi ha continuato a colpire siti militari e civili nelle città ucraine nelle ultime 24 ore. I recenti attacchi – sottolinea il rapporto – hanno preso di mira Kharkiv, Mykolaiv e Chernihiv, e sono stati particolarmente pesanti a Mariupol». Intanto i prezzi del petrolio continuano a salire in Asia, così come quelli dell’oro, che hanno superato i 2.000 dollari l’oncia (28,3 grammi), mentre i mercati azionari regionali sono caduti di fronte alle ripercussioni della guerra russo-ucraina sull’economia globale. E l’Ucraina ha sospeso le esportazioni di alcuni prodotti a causa del crescente rischio di carenza di cibo: lo ha annunciato ieri il governo, secondo quanto riportano i media internazionali. Sono state sospese le esportazioni di carne, segale, avena, grano saraceno, zucchero, miglio e sale. Allo stesso tempo, le esportazioni di grano, mais, pollame, uova e olio saranno consentite solo con il permesso del ministero dell’Economia.\n', '3.15 – La false flag sul reattore nucleare\n', ' Il ministero della Difesa russo ha reso noto oggi che le forze di sicurezza ucraine e il battaglione nazionalista Azov stanno pianificando un attentato contro un reattore nucleare del Centro Nazionale di Ricerca dell’Istituto di Fisica e Tecnologia di Kharkiv per accusare le forze armate russe di aver lanciato presumibilmente un missile contro un sistema nucleare sperimentale. Lo riporta la Tass.\n', '2.15 Anonymous hackera la tv russa\n', 'Il collettivo Anonymous ha hackerato la tv russa e trasmesso video e filmati della guerra in Ucraina invece della normale programmazione. Intanto in meno di una settimana Usa e Nato hanno fornito a Kiev oltre 17 mila armi anti tank, compresi i missili Javelin, tramite la frontiera con Polonia e Romania, scaricandole da giganteschi aerei cargo, tra cui un Antonov An-124 appartenente alle forze dell’Ucraina, che lo ha acquistato durante la Guerra Fredda, quando faceva parte dell’Urss. Lo scrive il New York Times, paragonando per certi versi il ponte aereo in corso a quello organizzato dagli occidentali nel 1948-1949 per trasportare cibo e altri generi di prima necessità nella Berlino Ovest circondata dai sovietici.\n', '1.40 – Kiev, situazione catastrofica\n', 'La situazione nei sobborghi di Bucha, Hostomel e Irpin della capitale ucraina Kiev è catastrofica: lo ha detto all’emittente locale Belsat TV il consigliere della presidenza ucraina, Oleksiy Arestovich. Ieri gli sforzi per evacuare i residenti di queste località sono falliti e il funzionario ha sottolineato che il governo stava facendo tutto il possibile per riprendere le evacuazioni. D’altro canto la Russia ha lanciato 600 missili dall’inizio della sua invasione in Ucraina: lo riferisce un alto dirigente del Pentagono, secondo cui inoltre Mosca ha mobilitato circa il 95% delle sue forze dentro il Paese confinante.']"
509,news-918987,L’ultima spiegazione spericolata dell’ambasciatore russo all’Onu: «Gli ucraini si stanno bombardando da soli»,https://www.open.online/2022/03/07/guerra-ucraina-ambasciatore-russia-onu-bombardamenti,2022-03-07 23:29:00,"['L’ultima spiegazione spericolata dell’ambasciatore russo all’Onu: «Gli ucraini si stanno bombardando da soli»\n', '\n', 'Secondo l’ambasciatore russo all’Onu, Vasily Nebenzya: «Gli ucraini si stanno bombardando da soli». La dichiarazione è stata fatta durante la riunione del Consiglio di sicurezza delle Nazioni unite. Lo scorso 4 marzo, Nebenzya aveva affermato sempre all’Onu che la Russia non aveva bombardato una centrale nucleare. Parole che arrivavano dopo che avevano fatto il giro del mondo le immagini dell’incendio alla centrale nucleare ucraina Zaporizhzhia, in fiamme dopo l’attacco di alcuni razzi russi. ']"
510,news-918961,"La vista dalla finestra di Zelensky, il nuovo video: «Sono qui a Kiev, non mi nascondo. Corridoi umanitari? Hanno funzionato solo i carri armati russi»",https://www.open.online/2022/03/07/guerra-ucraina-zelensky-kiev-non-mi-nascondo-video,2022-03-07 23:10:00,"['La vista dalla finestra di Zelensky, il nuovo video: «Sono qui a Kiev, non mi nascondo. Corridoi umanitari? Hanno funzionato solo i carri armati russi»\n', '\n', 'Il presidente ucraino torna ad accusare la Russia di aver disatteso l’accordo sulla tregua previsto oggi 7 marzo, alla vigilia di un nuovo tentativo di cessate il fuoco annunciato da Mosca\n', 'Mentre a Kiev riprendono a suonare le sirene che annunciano gli imminenti bombardamenti russi, il presidente ucraino Volodymyr Zelensky ha diffuso un nuovo video sui suoi canali social per ribadire che non ha alcuna intenzione di lasciare la capitale: «Rimango a Kiev, su Bankova – dice riferendosi al palazzo presidenziale – Non mi nascondo e non ho paura di nessuno. Quanto serve per vincere questa guerra!». Nel filmato, il presidente ucraino ha di nuovo attaccato Mosca, colpevole di aver fatto fallire oggi 7 marzo la tregua che avrebbe permesso l’evacuazione dei civili con i corridoi umanitari: «C’è stato un accordo sui corridoi umanitari. Ha funzionato? Al loro posto hanno funzionato i carri armati russi, i Grad russi (i lanciarazzi, ndr), le mine russe…». Alla fine del terzo round di negoziati, comunque, sarebbe stato raggiunto un nuovo accordo per una tregua fissata per martedì 8 marzo alle 8 ora italiana. ']"
511,news-918841,"Come aiutare l’Ucraina, la mappa di tutti i punti di raccolta per donare aiuti: l’idea di due bielorussi in Italia",https://www.open.online/2022/03/07/guerra-ucraina-mappa-centri-raccolta-aiuti,2022-03-07 20:38:00,"['Come aiutare l’Ucraina, la mappa di tutti i punti di raccolta per donare aiuti: l’idea di due bielorussi in Italia\n', '\n', 'La mappa è stata creata da due ragazzi: Alexei Sytov e Elena Lukashova. Dentro c’è di tutto, dagli oratori ai piccoli negozi\n', 'Sono 192 in tutta Italia. Dall’associazione “Aiutamoli a vivere” di Trento all’associazione “Nuovi confini” di Catania. 192 realtà che negli ultimi 12 giorni si sono attivate tutte con lo stesso scopo: raccogliere aiuti da destinare alla popolazione colpita dalla guerra in Ucraina. Tutte sono state riunite in una mappa in continuo aggiornamento creata da due autori: Alexei Sytov e Elena Lukashova. L’obiettivo è permettere a chiunque di fare una donazione, cercando il punto di raccolta più vicino a casa. Scorrendo l’elenco dei luoghi dove portare gli aiuti destinati all’Ucraina si trova di tutto. Ci sono oratori e parrocchie, tabaccherie, sedi diplomatiche e negozi. Ci sono realtà che si sono organizzate solo negli ultimi giorni per raccogliere materiale e altre che invece sono attive da tempo in campo umanitario, come l’Arsenale della pace di Torino o la Croce Rossa. In tutti i casi, invitiamo i nostri lettori a verificare i punti di di raccolta prima di donare per capire che tipo di attività viene svolta.\n', 'Non tutti questi luoghi raccolgono però lo stesso genere di aiuti. Alcuni sono specializzati in viveri alimentari, altri in coperte e vestiti, altri ancora in medicine e prodotti per bambini. La scelta migliore, spiega Alexei Sytov, è quella di chiamare sempre il punto di raccolta per capire orari di apertura e materiale necessario. Sempre Alexei ha spiegato che il progetto della mappa nasce proprio per tutti quelli che vogliono dare una mano ma non sanno come fare, come ha spiegato a Open: «Tante persone vogliono aiutare ma non sanno come. Abbiamo creato questa mappa sia per guidare chiunque ne abbia bisogno verso un punto di raccolta ma anche per far vedere quante persone si stanno muovendo in Italia per aiutare l’Ucraina, così da motivare le altre». Per chi invece vuole inviare del denaro l’ambasciata dell’Ucraina in Italia ha fornito tutti i link, questo invece è il canale ufficiale per donare Bitcoin e qui trovate la campagna nata sui social attraverso Airbnb.']"
512,news-918817,Nel rifugio di Kiev la piccola Amalia canta Let it go da Frozen per distrarre gli altri bambini – Il video,https://www.open.online/2022/03/07/guerra-ucraina-bambina-amalia-canta-frozen-bunker-kiev-video,2022-03-07 20:05:00,"['Nel rifugio di Kiev la piccola Amalia canta Let it go da Frozen per distrarre gli altri bambini – Il video\n', '\n', 'L’esibizione improvvisata della piccola di Kiev ha fatto il giro del mondo dai media americani e quelli europei\n', 'Ha cominciato a cantare per gli altri bambini costretti come lei a nascondersi in un rifugio antiaereo di Kiev. E così la giovanissima Amalia con la sua esibizione improvvisata di Let it go dal cartone animato Frozen ha fatto il giro del mondo, comparendo sulle home di decine di siti fuori dall’Ucraina. A diffondere il video è stata Marta Smekhova su Facebook che lo ha anche realizzato. A lei la piccola Amalia ha raccontato che aveva deciso di cominciare a cantare per distrarre gli altri piccoli rinchiusi nel bunker e di aver un sogno: esibirsi su un grande palcoscenico. ']"
513,news-918107,"Mercati ancora sotto stress per l’Ucraina, nuovo record sul prezzo europeo del gas. Piazza Affari contiene il calo, Francoforte la peggiore d’Europa",https://www.open.online/2022/03/07/ucraina-mercati-euro-borse-7-marzo,2022-03-07 18:40:00,"['Mercati ancora sotto stress per l’Ucraina, nuovo record sul prezzo europeo del gas. Piazza Affari contiene il calo, Francoforte la peggiore d’Europa\n', '\n', 'Soffre il mercato tedesco per i diversi titoli quotati nel settore industriale e automobilistico, tra quelli più energivori e che quindi risentono del prezzo ancora in aumento di gas e petrolio\n', 'Chiude in calo dell’1,36% la Borsa di Milano, dopo lo scivolone in partenze del 6% e una giornata caratterizzata da un andamento in altalena delle contrattazioni. Non si ferma il trend in calo per Piazza Affari, dopo il tonfo dello scorso venerdì e nonostante il recupero nel corso della giornata con rialzi anche di un punto percentuale. Altri segnali critici, effetto dell’inasprirsi del conflitto in Ucraina, arrivano anche dall’indice europeo del gas, con i future proprio sul gas di Amsterdam, riferimento per il prezzo europeo, ha toccato un nuovo record. Il prezzo del metano è salito del 18% solo oggi, chiudendo per la prima volta la seduta sopra quota 200 euro al megawattora, cioè a 227,2 euro. In avvio, l’indice sul gas aveva toccato anche rialzi fino al 79%. Chiudono negativi anche gli altri listini europei, con il peggior risultato registrato a Francoforte con un calo dell’1,98%. Il mercato tedesco, scrive Bloomberg, soffre in particolare per l’importante presenza di titoli industriali e automobilistici particolarmente energivori, che quindi più altri settori risentono delle variazioni dei prezzi di gas e petrolio. Anche Parigi chiude in passivo con -1,31%, poco meglio Londra che termina la seduta con il -0,40%. A Parigi nuovo record per il prezzo del grano che tocca i 430 euro la tonnellata.']"
514,news-918547,Il conduttore di «Ciao» Ivan Urgant è sparito dalla tv russa: al suo posto uno show di cucina e concerti,https://www.open.online/2022/03/07/guerra-ucraina-russia-ivan-urgant-sparito-palinsesto-tv-pervyj-kanal,2022-03-07 17:33:00,"['Il conduttore di «Ciao» Ivan Urgant è sparito dalla tv russa: al suo posto uno show di cucina e concerti\n', '\n', 'Il celebre conduttore del programma che prendeva in giro la tv italiana del passato non è più andato in onda dopo aver preso posizione contro la guerra in Ucraina. E il suo ritorno non sembra imminente, come aveva annunciato Pervyj Kanal\n', 'Ivan Urgant non è più tornato in onda su Pervyj Kanal, il primo canale russo, dal 24 febbraio, giorno dell’invasione dell’Ucraina da parte dell’esercito del Cremlino. E probabilmente il conduttore non tornerà più in onda, dopo che su Instagram aveva espresso la sua posizione contro il conflitto in Ucraina e l’inasprimento delle leggi in Russia sulla libertà di espressione che vietano anche il solo uso della parola «guerra» per descrivere quella che il Cremlino definisce invece «un’operazione speciale» contro Kiev. Conosciuto in Italia per lo show satirico «Ciao», Urgant andava in onda su Pervyj Kanal con «Evening Urgant», un late show noto anche nella tradizione inglese «Channel One». Il programma era scomparso dal palinsesto di Pervyj Kanal subito dopo il post di Urgant su Instagram, lasciando spazio a una programmazione alternativa fatta di concerti celebrativi, film di guerra e commemorazioni patriottiche.\n', 'Nel corso dei giorni successivi, come ben racconta Tvblog, il palinsesto del primo canale russo è andato avanti trasmettendo programmi di cucina, «The Voice junior», e documentari di vario genere. Già lo scorso 25 febbraio, sul profilo Twitter dello show era comparso un tweet che cercava frettolosamente di spegnere le voci, sollevate soprattutto dagli ultimi media indipendenti attivi in Russia, sulla possibile chiusura del programma, in onda dal 2012. In quel tweet si avvertivano i telespettatori che chiedevano spiegazioni sulla mancata messa in onda dello show «che ci siamo presi una pausa di alcuni giorni. I redattori del programma stanno lavorando come al solito alle versione future. A presto in onda!». Alcuni giorni però sono diventati ormai due settimane. ']"
515,news-918241,Il Putin Team e la propaganda pro invasione russa dell’Ucraina che ricorda l’estrema destra – I video,https://www.open.online/2022/03/07/video-pro-invasione-russa-putin-team-estrema-destra,2022-03-07 17:21:00,"['Il Putin Team e la propaganda pro invasione russa dell’Ucraina che ricorda l’estrema destra – I video\n', '\n', 'In perfetta formazione, marciando orgogliosi verso le telecamere, il Putin Team sfodera la propaganda pro invasione a sostegno di «Mr President» Vladimir Putin\n', 'Magliette nere, una grande «Z» simbolo dell’invasione russa in Ucraina e l’hashtag #NonAbbandoniamoINostri (#СвоихНеБросаем). Una campagna mediatica e social, quella iniziata in Russia a favore dell’operato di Vladimir Putin, scene che ricordano gli ambienti neri dell’estrema destra neonazista nostrana.\n', '\n', 'Il tuo browser non supporta il tag iframe\n', 'Il gruppo Putin Team e i dipendenti del centro Sima-land, della lontana città di Ekaterinburg, hanno diffuso il 2 marzo le riprese di un flash mob a sostegno di Vladimir Putin e dell’invasione dell’Ucraina. Il video inizia con una grande «Z» accompagnata da un’esplosione, per poi assistere a un plotone di giovani con indosso divise nere riportanti le scritte «Mr President – Putin Team». \n', '\n', 'Il tuo browser non supporta il tag iframe\n', 'Nei suoi discorsi, come spiegati in un articolo rimosso da Ria dove annunciavano l’annessione dell’Ucraina, Vladimir Putin parla del ritorno di una grande Russia, riportando alla memoria quella Imperiale. Una comunicazione che, attraverso questi mezzi di propaganda, riporta alla mente lo slogan caro a Donald Trump, dove però cambia il soggetto: «Make Russia Great Again».']"
516,news-918499,"Guerra in Ucraina, la Ue spaccata sul nodo energia: ecco dove potrebbero fermarsi le sanzioni",https://www.open.online/2022/03/07/guerra-in-ucraina-unione-europea-sanzioni-energia,2022-03-07 17:05:00,"['Guerra in Ucraina, la Ue spaccata sul nodo energia: ecco dove potrebbero fermarsi le sanzioni\n', '\n', 'Il cancelliere tedesco Olaf Scholz ha già chiarito che le forniture energetiche per adesso non devono rientrare nelle sanzioni. Anche Draghi tiepido su nuove misure sul gas \n', 'La prossima riunione del Consiglio Ue dovrebbe tenersi tra giovedì e venerdì, a Versailles, appena fuori Parigi. Una riunione informale in cui verrà discusso un nuovo pacchetto di sanzioni verso la Russia. Per adesso il grande assente è il settore energetico. Secondo uno studio pubblicato da New York Times, i Paesi dell’Unione europea negli ultimi 30 anni hanno preso dalla Russia il 40 per cento del gas naturale utilizzato e per il 25 per cento del petrolio. Introdurre delle sanzioni su questi due beni vorrebbe dire colpire un’entrata cruciale per la Russia ma anche condannarsi a conseguenze dannose per le economie dei Paesi europei con rincari ancora più alti di quelli visti fino ad ora e difficoltà di approvvigionamento delle risorse. Un passo che in pochi sembrano intenzionati a fare, a giudicare dalle dichiarazioni che stanno arrivando dai leader europei. \n', 'Dopo l’incontro con il premier Mario Draghi, la presidente della Commissione Ue Ursula von der Leyen ha detto di essere al lavoro per capire come diversificare le richieste di gas: «Discuteremo di come assicurarci che il nostro mercato elettrico resti efficiente nonostante prezzi del gas più alti. Il punto “strutturale” è che il mix energetico si sta trasformando e che la vasta quota di gas, petrolio e carbone cambierà con investimenti massici nelle rinnovabili. Vedremo una quota più ampia e crescente di rinnovabili, lo aumenteremo in maniera massiccia». Le fonti energetiche però non cambiano in un paio di giorni ed è chiaro che il processo indicato da von der Leyen per l’indipendenza energetica sarà ancora lungo. In questo processo di trasformazione gli Stati si stanno muovendo anche in ordine sparso, Luigi Di Maio in questi giorni è in viaggio in Qatar per stringere nuovi accordi sul gas. \n', 'La posizione della Germania: «Fuori l’energia dalle sanzioni»\n', 'In una nota ufficiale il cancelliere tedesco Olaf Scholz ha spiegato che al momento tutto quello che riguarda l’energia deve rimanere fuori dalle sanzioni: «L’Europa ha deliberatamente esentato le forniture di energia dalla Russia dalle sanzioni. Fornire all’Europa energia per la produzione di calore, la mobilità, la fornitura di elettricità e l’industria non può essere assicurato in nessun altro modo in questo momento. È quindi di fondamentale importanza per l’erogazione dei servizi pubblici e per la vita quotidiana dei nostri cittadini». Secondo uno studio fatto dall’Unione europea e pubblicato dal britannico The Guardian il prezzi del gas e dell’elettricità rimarranno alti fino al 2023.\n', 'La spaccatura tra Est e Ovest\n', 'Anche Draghi nelle sue ultime dichiarazioni ha spiegato che la strategia in campo per la dipendenza energetica non passa dalle sanzioni ma dalla scelta di nuove fonti: «L’Italia è al lavoro per ridurre in tempi rapidi la sua dipendenza dal gas russo. Sabato ho sentito al telefono l’emiro del Qatar, Al Thani, con cui ho discusso in particolare di come rafforzare la cooperazione energetica tra i nostri Paesi». Al netto di Italia e Germania, esistono Paesi che hanno una posizione più netta su questo tema. Katya Adler, Europe editor per la Bbc, ha spiegato che esiste una spaccatura tra Paesi dell’Est e Paesi più lontani dalla Russia: «I Paesi dell’est dell’Ue, come i Paesi baltici, sono fortemente d’accordo. Si sentono particolarmente esposti alla minaccia russa. Ma altri membri dell’Ue, come Germania e Italia, si sentono più minacciati dall’aumento vertiginoso dei prezzi dell’energia». Adler fa notare anche come l’aumento dei prezzi potrebbe essere un problema per la Francia: il 10 aprile ci saranno le elezioni per il nuovo presidente. ']"
517,news-918469,"Russia, anche l’italiano Jacopo Tissi lascia il Bolshoi: «Nessuna guerra può essere giustificata»",https://www.open.online/2022/03/07/russia-bolshoi-jacopo-tissi-dimissioni,2022-03-07 16:36:00,"['Russia, anche l’italiano Jacopo Tissi lascia il Bolshoi: «Nessuna guerra può essere giustificata»\n', '\n', 'Il 27enne ha annunciato la propria decisione su Instagram. A dicembre era stato nominato primo ballerino\n', 'Jacopo Tissi lascia il teatro Bolshoi. Il 27enne ha spiegato che alla base della scelta c’è l’aggressione russa all’Ucraina: «Sono scioccato da questa situazione che ci ha colpito da un giorno all’altro e, onestamente, per il momento, mi ritrovo impossibilitato a continuare la mia carriera a Mosca», ha scritto su Instagram, «nessuna guerra può essere giustificata». Tissi era stato nominato primo ballerino lo scorso dicembre. Ieri, 6 marzo, era arrivato il passo indietro del direttore del Bolshoi, Tugan Sokhiev: «Dopo aver affrontato una scelta impossibile tra i miei musicisti preferiti russi e francesi, ho deciso di dimettermi da direttore del Teatro Bolshoi di Mosca e da direttore musicale dell’Orchestre National du Capitole de Tolosa», aveva detto.\n', 'Un post condiviso da Jacopo Tissi 🇮🇹 (@jacopotissi)']"
518,news-918431,"Ucraina, l’appello del negoziatore di Kiev: «Basta violenze sui civili, Mosca ci dia un segnale» – Il video",https://www.open.online/2022/03/07/ucraina-appello-negoziatore-video,2022-03-07 16:16:00,"['Ucraina, l’appello del negoziatore di Kiev: «Basta violenze sui civili, Mosca ci dia un segnale» – Il video\n', '\n', 'Poco prima che iniziasse il terzo round di colloqui, Mykhailo Podolyak ha lanciato un appello via social alla Russia\n', 'Poco prima che iniziasse il terzo round di colloqui tra Kiev e Mosca, il negoziatore ucraino Mykhailo Podolyak ha lanciato un appello via social alla Russia. In un video pubblicato sul proprio profilo Twitter, Podolyak dice: «Tra pochi minuti inizieremo a parlare con i rappresentanti di un Paese che crede seriamente che la violenza su larga scala contro i civili sia un argomento. Ci dimostrino che non è così». Negli ultimi giorni si sono moltiplicati i casi di bombardamenti su aree abitate da civili. Oggi, 7 marzo, i raid hanno colpito le zone residenziali di Mykolaiv.']"
519,news-918271,"Ucraina, a Mykolaiv le bombe dell’esercito russo sulle case dei civili – Il video",https://www.open.online/2022/03/07/ucraina-mykolaiv-bombe-case-civili-video,2022-03-07 16:07:00,"['Ucraina, a Mykolaiv le bombe dell’esercito russo sulle case dei civili – Il video\n', '\n', 'Gli attacchi alla città, che si trova vicino alla strategica Odessa e alla centrale nucleare di Yuzhnoukrainsk, proseguono da giorni \n', 'Le bombe cadono sulle case: succede oggi, 7 marzo, nel Sud dell’Ucraina, dove l’esercito russo ha preso di mira il distretto residenziale di Mykolaiv. Gli attacchi alla città, che si trova vicino alla strategica Odessa e alla centrale nucleare di Yuzhnoukrainsk, proseguono da giorni: secondo il Servizio di emergenza statale ucraino, i bombardamenti si sono concentrati nella periferia, provocando incendi in numerosi edifici. Secondo Vadym Denysenko, consigliere del ministro degli interni dell’Ucraina, le forze russe avrebbero utilizzato lanciarazzi multipli pesanti Smerch per colpire la città. Il sindaco di Mykolaiv, Oleksandr Senkevych, ha confermato sui social gli attacchi dell’artiglieria russa, e raccomandato ai suoi concittadini di non avvicinarsi agli ordigni inesplosi.\n', '\n', 'Il tuo browser non supporta il tag iframe\n', 'FACEBOOK \\ Il video dei bombardamenti pubblicato sulla pagina del sindaco di Mykolaiv ']"
520,news-918297,"Israele, l’ambasciatore ucraino in conferenza stampa con l’elmetto: «Non è un’arma letale, il mio popolo ne ha bisogno»",https://www.open.online/2022/03/07/ucraina-ambasciatore-israele-elmetto,2022-03-07 15:08:00,"['Israele, l’ambasciatore ucraino in conferenza stampa con l’elmetto: «Non è un’arma letale, il mio popolo ne ha bisogno»\n', '\n', 'Yevgen Korniychuk ha comunque espresso gratitudine per il tentativo di Israele di mediare tra Russia e Ucraina\n', 'L’ambasciatore ucraino Yevgen Korniychuk si è presentato in conferenza stampa con un elmetto in testa per chiedere che Israele fornisca equipaggiamento protettivo a Kiev. «Per favore, ditemi, come si può uccidere con questa cosa?», ha detto Korniychuk. «Non so di cosa abbiano paura queste persone. Fornire protezione agli ucraini è la cosa più semplice che possano fare». La Russia ha avvertito che chiunque fornisca all’Ucraina armi letali da usare nei combattimenti «ne sarà responsabile». Korniychuk ha comunque espresso gratitudine per il tentativo di Israele di mediare tra la Russia e l’Ucraina, dicendo che questo sforzo è più importante di qualsiasi aiuto militare. Il 5 marzo il primo ministro israeliano, Naftali Bennett, ha incontrato il presidente russo, Vladimir Putin, e ha avuto colloqui con il presidente ucraino Volodymyr Zelensky e con il cancelliere tedesco Olaf Scholz.']"
521,news-918207,"Ucraina, a Cherson non si fermano le proteste: nuova manifestazione contro l’occupazione russa – Il video",https://www.open.online/2022/03/07/ucraina-kherson-proteste-video,2022-03-07 13:42:00,"['Ucraina, a Cherson non si fermano le proteste: nuova manifestazione contro l’occupazione russa – Il video\n', '\n', 'Già il 5 marzo scorso, circa 2.000 persone avevano sfidato gli occupanti manifestando a favore del governo di Kiev\n', 'I cittadini di Cherson tornano in piazza per protestare contro l’occupazione delle forze militari russe. Cherson, con un’ampia componente russofona, è stata la prima grande città in Ucraina a cadere in mano all’esercito di Mosca. Già il 5 marzo scorso, circa 2.000 persone avevano sfidato gli occupanti manifestando a favore del governo di Kiev e obbligando l’esercito a lasciare il centro cittadino per tutta la giornata. In quell’occasione, un dimostrante si era arrampicato su un blindato russo, sventolando una bandiera ucraina. Un’immagine divenuta il simbolo di quella protesta. Oggi, 7 marzo, i cittadini sono scesi di nuovo in strada per fare sentire la propria voce.']"
522,news-918101,"Ucraina, ucciso il sindaco di Gostomel: «Gli hanno sparato mentre distribuiva pane e medicine»",https://www.open.online/2022/03/07/ucraina-ucciso-sindaco-gostomel-kiev,2022-03-07 13:05:00,"['Ucraina, ucciso il sindaco di Gostomel: «Gli hanno sparato mentre distribuiva pane e medicine»\n', '\n', '«Alziamoci! Vinceremo! Gloria all’Ucraina!», scriveva Prylypko su Facebook cinque giorni fa\n', 'Il sindaco di Gostomel è stato ucciso nel corso dell’assedio russo alla città. Yuri Illich Prylypko, questo il nome del primo cittadino, è stato raggiunto dai proiettili mentre «distribuiva il pane agli affamati e medicine ai malati», come spiega la pagina del suo municipio su Facebook. L’insediamento urbano di Gostomel, situato vicino a Kiev e sede strategica per la presenza dell’aeroporto Antonov, era già stato preso di mira nei giorni passati, quando gli spari avevano bloccato l’evacuazione dei civili e i bombardamenti avevano colpito un edificio residenziale. Oltre al sindaco Prylypko, anche altri due volontari di nome Ruslanom Karpenkom e Ivan Zorya sarebbero stati «fucilati dagli invasori», dice il post delle autorità cittadine su Facebook.\n', '«Nessuno l’ha costretto ad andare sotto i proiettili degli occupanti, è morto per il proprio popolo, per Gostomel, è morto un eroe», è la conclusione del lungo messaggio di addio sui social. Gli ultimi post del primo cittadino lo ritraevano mentre raccoglieva e distribuiva medicine e cibo agli abitanti della città. «Alziamoci! Vinceremo! Tutto sarà Ucraina! Gloria all’Ucraina!», scriveva Prylypko su Facebook cinque giorni fa. Gostomel, insieme a Bucha e Irpin, è stata teatro di feroci scontri sin dal primo giorno di guerra.\xa0Proprio a Bucha, le truppe russe hanno attaccato un’auto di volontari che trasportavano cibo ai residenti della città e a un canile.']"
523,news-918031,Giornalista svizzero ferito e derubato dai militari russi in Ucraina,https://www.open.online/2022/03/07/giornalista-svizzero-ferito-derubato-militari-russi-ucraina,2022-03-07 12:09:00,"['Giornalista svizzero ferito e derubato dai militari russi in Ucraina\n', '\n', 'Ferito al volto e all’avambraccio, i combattenti russi gli hanno rubato passaporto, soldi e attrezzatura\n', 'Il giornalista e fotografo svizzero Guillaume Briquet pubblica, domenica 6 marzo alle 15 ore italiane, un post Facebook dove mostra di essere ferito al volto. Il messaggio, accompagnato dalla foto, è molto chiaro: «Ferito da un commando russo». Oltre all’aggressione e i colpi di arma da fuoco visibili nel mezzo svizzero contrassegnato “Press”, i media svizzeri denunciano che Guillaume sarebbe stato sottoposto a un controllo dove gli sono stati sottratti il passaporto, 3.000 euro in contanti, effetti personali, un casco, il materiale fotografico e il pc portatile. Il giornalista svizzero si è poi recato presso un ospedale della regione di Mykolaiv.\n', 'Briquet si trovava in una zona situata tra le città di Cherson e Odessa e si stava dirigendo verso Nikolaev, quando il parabrezza della sua auto è stato colpito dai proiettili russi.\n', 'Non potevano non notare i contrassegni “Stampa”, estremamente visibili nelle foto diffuse sia dal giornalista che dalle autorità locali. Briquet si è poi recato presso l’ospedale di Kirovograd per le ferite riportate al viso e all’avambraccio. ']"
524,news-918057,"Ucraina, Draghi incontra von der Leyen: «Ue unita al fianco di Zelensky. Urgente ridurre la dipendenza dal gas russo»",https://www.open.online/2022/03/07/ucraina-draghi-von-der-leyen-zelensky-gas-russo,2022-03-07 11:32:00,"['Ucraina, Draghi incontra von der Leyen: «Ue unita al fianco di Zelensky. Urgente ridurre la dipendenza dal gas russo»\n', '\n', 'Il presidente del Consiglio sulle sanzioni: «Dobbiamo agire tutti con la massima rapidità»\n', '«L’Ue ha dato prova di straordinaria unità. Siamo uniti nel rispondere all’appello del presidente Zelensky che ci ha chiesto aiuti finanziari, umanitari e militari». Così Mario Draghi nel giorno dell’incontro con la presidente della Commissione Ue Ursula von der Leyen. «Questa unità è la nostra principale forza ed è essenziale mantenerla» su questioni come «l’accoglienza» degli ucraini e «la tutela energetica» di cittadini e imprese. Parlando delle sanzioni, Draghi ha detto: «Nei giorni scorsi, il Comitato per la sicurezza finanziaria del Ministero dell’Economia ha approvato importanti provvedimenti di congelamento di beni nei confronti di oligarchi russi, che sono stati prontamente eseguiti. La Banca d’Italia ha chiesto agli istituti di credito di comunicare le misure di congelamento applicate, e di fornire i dettagli sui soggetti coinvolti e sul valore e la natura dei beni. Dobbiamo agire tutti con la massima rapidità». Il premier ha poi parlato della questione energetica: «L’Italia è al lavoro per ridurre in tempi rapidi la sua dipendenza dal gas russo. Sabato ho sentito al telefono l’emiro del Qatar, Al Thani, con cui ho discusso in particolare di come rafforzare la cooperazione energetica tra i nostri Paesi».']"
525,news-917981,Salvini l’ha fatto: in volo verso la Polonia per la sua “missione di pace” in Ucraina,https://www.open.online/2022/03/07/guerra-russia-ucraina-salvini-viaggio-polonia,2022-03-07 10:25:00,"['Salvini l’ha fatto: in volo verso la Polonia per la sua “missione di pace” in Ucraina\n', '\n', 'Il leader della Lega aveva annunciato nei giorni scorsi di voler arrivare al confine \n', 'Matteo Salvini è in volo verso la Polonia. Nei giorni scorsi il leader leghista aveva annunciato di essere pronto a partire per l’Ucraina. Poi aveva detto di voler andare al confine tra Varsavia e Kiev. Un’intenzione confermata alla fine della settimana, con l’indicazione della data del viaggio: l’inizio di questa. «Non ho paura di mettermi a disposizione in nome della pace – aveva detto il segretario del Carroccio al termine di un colloquio con l’ambasciatore ucraino a Roma,\xa0Yaroslav Melnyk\xa0-. Scongiurare una guerra devastante, planetaria e nucleare mi impegna la maggior parte del tempo. Voglio fare qualcosa che aiuta e che risolve. Sono in contatto con diverse realtà per portare in Italia decine e decine di bambini, malati, vedove e orfani. Sto interloquendo con il premier polacco e l’ambasciatore italiano in Polonia, se tutto è tranquillo e confermato nei prossimi giorni ci sentiamo da là». Anche una delegazione di parlamentari che rappresentano il gruppo italiano dell’Osce dei Parlamenti è in partenza per la Polonia, e domani proverà a raggiungere il confine con l’ucraina, per un bilaterale di mediazione rispetto al cessate il fuoco chiesto in ucraina. Lo ha detto all’agenzia di stampa Ansa il senatore di Forza Italia, Massimo Mallegni che insieme al deputato Paolo Grimoldi della Lega e Niccolo’ Invidia dei 5 Stelle. «Abbiamo un volo per Varsavia in tarda mattinata – spiega – Poi siamo in contatto con le autorità ucraine per capire fino a che punto possiamo spingerci martedì». Ottenute le autorizzazioni dei presidenti di Camera e Senato italiani, secondo un primo programma, i parlamentari incontreranno il presidente della delegazione ucraina dell’Osce, Mykyta Poturaiev, l’ambasciatore ucraino in Polonia e quello italiano in Polonia.\n']"
526,news-917905,"Doha, la pioggia di critiche sull’atleta russo che va sul podio con la Z simbolo dell’invasione",https://www.open.online/2022/03/07/doha-ivan-kuliak-russo-z-invasione-ucraina,2022-03-07 09:54:00,"['Doha, la pioggia di critiche sull’atleta russo che va sul podio con la Z simbolo dell’invasione\n', '\n', 'Da oggi – la decisione era già stata presa – tutti gli atleti russi e bielorussi saranno banditi dalle competizioni della Federazione Internazionale di Ginnastica\n', 'Un comportamento «scioccante». Così è stato definito quello del ginnasta russo Ivan Kuliak, che sul podio ha sfoggiato un segno chiaramente legato a quella che la Russia chiama «operazione speciale» in Ucraina, ovvero la guerra di invasione da parte di Mosca arrivata oggi al suo dodicesimo giorno con un tributo di vittime civili che diventa sempre più pesante. Kuliak aveva sulla sua maglia la lettera “Z” proprio mentre sul podio accanto a lui c’era l’ucraino Kovtun Illia, medaglia d’oro alle parallele alla Coppa del Mondo di ginnastica a Doha. La “Z”, ricostruisce il Guardian, lettera che non esiste nell’alfabeto cirillico russo, è stata vista su carri armati e veicoli russi in Ucraina ed è diventata il simbolo del sostegno all’invasione. Kuliak, un ex campione nazionale juniores, ha vinto la medaglia di bronzo. La International Gymnastics Federation (FIG) conferma che chiederà «alla Gymnastics Ethics Foundation di aprire un procedimento disciplinare contro Ivan Kuliak in seguito al suo comportamento scioccante alle parallele alla Coppa del mondo di ginnastica artistica a Doha, in Qatar», si legge in una dichiarazione. Da lunedì – la decisione era già stata presa – tutti gli atleti russi e bielorussi verranno banditi dalle future competizioni. \n', '«La FIG ha adottato ulteriori misure contro Russia e Bielorussia il 4 marzo», si legge in una nota. «Dal 7 marzo 2022, gli atleti e i funzionari russi e bielorussi, compresi i giudici, non sono autorizzati a prendere parte alle competizioni FIG o alle competizioni autorizzate dalla FIG». Nel prendere la sua decisione, la FIG ha affermato di aver tenuto conto delle ultime raccomandazioni del CIO, della posizione della commissione dei suoi atleti e delle «profonde preoccupazioni» e delle posizioni espresse da molte federazioni nazionali di ginnastica.\n', 'In copertina ANSA/Twitter | L’atleta russo Ivan Kuliak che ha gareggiato con una “Z” sul petto nelle parallele alle series di Coppa del Mondo di ginnastica artistica in corso a Doha (Qatar), sul podio, per il suo terzo posto, accanto al ginnasta ucraino Illia Kovtun, primo classificato, 6 marzo 2022. ']"
527,news-917937,E Letta blastò Diego Fusaro: botta e risposta su pace e armi all’Ucraina,https://www.open.online/2022/03/07/guerra-ucraina-enrico-letta-vs-diego-fusaro,2022-03-07 09:50:00,"['E Letta blastò Diego Fusaro: botta e risposta su pace e armi all’Ucraina\n', '\n', 'Il segretario del Pd chiamato in causa sul “bispensiero orwelliano”\n', 'Enrico Letta risponde a Diego Fusaro sulla guerra all’Ucraina e sulle armi a Kiev. Il segretario del Partito Democratico era stato chiamato in causa ieri dal saggista su Twitter a proposito del pacifismo: «Enrico Letta è a favore dell’invio delle armi in Ucraina, ma prende parte alle piazze per la pace. L’ennesimo caso di bipensiero orwelliano?». La risposta del leader arriva stamattina: «Sì. Quei segni, piccoli ma inequivocabili, utili a confermarti che sei sulla strada giusta». Ieri, a margine del sit-in della comunità ucraina, sull’assenza alla manifestazione per la pace di ieri a Roma, aveva spiegato: «Noi in questi giorni stiamo partecipando a tutte le iniziative per chiedere la pace e la fine della guerra. Oggi siamo con il popolo ucraino per dimostrare in tutti i modi la nostra vicinanza». E poi: «Noi siamo qui oggi per ribadire con grande forza la richiesta di pace, un cessate il fuoco, al fianco della comunità ucraina italiana. L’atrocità di questa guerra non troverà mai abbastanza parole e sdegno». ']"
528,news-917843,"Ucraina, perché l’iniziativa di Mosca è lenta? Lo storico: «Putin vuole i confini di Pietro Il Grande»",https://www.open.online/2022/03/07/guerra-ucraina-russia-perche-putin-mariupol,2022-03-07 09:08:00,"['Ucraina, perché l’iniziativa di Mosca è lenta? Lo storico: «Putin vuole i confini di Pietro Il Grande»\n', '\n', 'La città sul mare d’Azov è circondata: è la sede del Battaglione Azov ed era stata riconquistata dagli ucraini nel 2014 dopo un mese di assedio\n', 'Colpirne uno per educarne cento. Sarebbe questa la strategia alla base dell’assedio di Mariupol, città portuale da mezzo milione di abitanti a sud di Donetsk e Lugansk sul mar d’Azov, assediata da una settimana dalle truppe russe, Intrappolate in città ci sono ancora 200-300 mila persone. Oggi è il terzo giorno in cui per loro si apre la speranza di un corridoio umanitario che li porti in salvo, altrove, lontano dai bombardamenti che prima avvenivano solo di notte, ora sono continui durante tutto il giorno. Sabato e domenica si è parlato di una via di fuga per queste persone, negoziata dalla Croce Rossa Internazionale – che qui ha una sede anche con personale straniero – con le parti in causa: in entrambi i casi il tentativo è stato abortito, perché si sparava sui civili e far arrivare da fuori i pullman per evacuare la gente (qui non c’è più benzina. Anzi, qui non c’è più niente) non era sicuro. \n', 'La grande colpa di Mariupol, quello per cui la strategia di Vladimir Putin, scrive l’inviato a Dnipro del Corriere della Sera Andrea Nicastro, l’ha scelta come vittima sacrificale e dimostrativa di questa guerra, è quella di essere sede della Brigata Azov, ovvero quei neonazisti di cui il presidente russo dice di voler liberare l’Ucraina. Qualche migliaio di persone su mezzo milione di abitanti. Nel 2014, quando questa guerra è davvero cominciata, gli ucraini riuscirono a strappare questa città portuale ai russi dopo un mese di assedio. Ora l’assedio, fatto non solo di bombe, ma anche di cittadini che vengono affamati, senza acqua, riscaldamento e tagliati fuori dal mondo con i telefonini scarichi.\n', 'Cosa vuole fare Putin\n', 'Putin vuole «ricreare una Russia che almeno come territorio si richiami ai confini dello zar Pietro il Grande», dice in un’intervista sempre al Corriere il professor Roj Medvedev, storico dello stalinismo. E «non c’è nulla di male». «Forse ne teme le conseguenze economiche, ma la maggioranza dei russi è d’accordo con quel che sta accadendo», dice il professore. «Solo che a voi occidentali non piace ammetterlo. E così definite la Russia come un regime, ignorando che alla Duma le risoluzioni vengono prese all’unanimità, anche da quel poco di opposizione che, se non fosse così, avrebbe ogni convenienza al dissenso». \n', 'L’Ucraina «come sfera di influenza, tornerà geograficamente ai tempi di Gogol, nostro sommo scrittore che era nato in quello che oggi è territorio ucraino, ma tutti considerano russo. La storia non passa mai invano. Neppure Putin pensa di riprendersi l’intera Ucraina. Solo quella russofona. Quanto alla minaccia nucleare, nessuno ci pensa davvero. Sono solo parole». L’Ucraina è il tentativo di Putin «di riscrivere la Storia, deviandone il corso. Certo non è uno zar, figura che per lui assume connotazioni mitologiche. Di sicuro non somiglia a Lenin, ci mancherebbe. Ma neppure a Stalin, al quale spesso viene paragonato con malignità». \n', 'In copertina Twitter | Un’immagine pubblicata sul profilo Twitter Defense Ukraine, 05 marzo 2022.']"
529,news-917831,L’ammiraglio Dragone: «I russi hanno sbagliato due volte con la guerra in Ucraina. Ora ci vuole una difesa europea»,https://www.open.online/2022/03/07/guerra-ucraina-russia-dragone,2022-03-07 08:22:00,"['L’ammiraglio Dragone: «I russi hanno sbagliato due volte con la guerra in Ucraina. Ora ci vuole una difesa europea»\n', '\n', 'Il capo di stato maggiore: «Mai mi sarei aspettato un conflitto in Europa»\n', 'Il capo di stato maggiore Giuseppe Cavo Dragone dice che l’offensiva russa in Ucraina è in affanno e ritiene che la guerra si fermerà presto. Ma aggiunge che la lezione di Kiev e Mosca va colta per migliorare la dotazione del nostro esercito. «I russi hanno commesso un doppio errore. Hanno sopravvalutato la loro forza e sottovalutato quelle degli ucraini. Per questo credo e spero che l’offensiva si fermerà presto». L’ammiraglio Dragone ha partecipato alla campagna aerea ai raid contro i talebani nel 2001 ed è stato al vertice delle forze speciali impegnate nella lotta all’Isis. «Mai mi sarei aspettato un conflitto tra Paesi che sono geograficamente parte dell’Europa. Ci eravamo abituati a vedere i nostri militari partire per missioni in teatri lontani, ora invece si stanno schierando in Polonia e in Romania. Gli echi della guerra si sentono vicini, questo genera apprensione nei cittadini mentre noi abbiamo la necessità di riorientare il dispositivo militare», dice in un’intervista rilasciata a Repubblica. \n', 'Dragone dice che dalla guerra bisogna trarre lezioni: «Spero che il conflitto non duri a lungo. Ma la nuova postura che i Paesi della Nato dovranno assumere sarà duratura nel tempo. Questo drammatico shock servirà ad accelerare il processo di genesi della Difesa Europea. Che sarà complementare alla Nato ma è diventata indispensabile: è la prima lezione netta della guerra». Ma ce ne è anche un’altra: «La rilevantissima importanza che il dominio cyber ha avuto nelle fasi preparatorie e nella condotta delle operazioni militari: in questo settore la Difesa non può che avere un ruolo di centralità assoluta».']"
530,news-917807,"Ucraina, il bombardamento di Mikolayiv: «Non avvicinatevi alle bombe inesplose» – Il video",https://www.open.online/2022/03/07/guerra-ucraina-russia-bombardamento-mikolayiv-video,2022-03-07 07:15:00,"['Ucraina, il bombardamento di Mikolayiv: «Non avvicinatevi alle bombe inesplose» – Il video\n', '\n', 'Incendi e distruzione in numerosi edifici residenziali. Sotto il fuoco anche altre città \n', 'L’artiglieria russa ha bombardato la notte scorsa la città ucraina di Mykolayiv (sud), provocando incendi in numerosi edifici residenziali: lo riporta il Kyiv Independent. Secondo il Servizio di emergenza statale ucraino i bombardamenti si sono concentrati nella periferia della città. Il consigliere del ministro degli interni, Vadym Denysenko, ha precisato che le forze russe hanno utilizzato lanciarazzi multipli Smerch per colpire Mykolayiv. I bombardamenti russi hanno preso di mira, oltre a Kiev, anche Chernihiv e Kharkiv. Il sindaco Oleksandr Senkevych, riporta la Bbc, ha confermato che l’artiglieria delle forze russe ha colpito oggi la città. In un messaggio diffuso su Facebook, Senkevych scrive che sono finiti nel mirino dei russi edifici residenziali e condivide un video a testimonianza delle denunce. Il sindaco avverte anche sul pericolo di ordigni inesplosi. «Non avvicinatevi, non sollevateli – mette in guardia – non cercate di spostarli da soli”.']"
531,news-917799,"Ucraina, i volontari che arrivano dal Regno Unito per combattere Putin – Il video",https://www.open.online/2022/03/07/guerra-ucraina-russia-volontari-inglesi-video,2022-03-07 07:04:00,"['Ucraina, i volontari che arrivano dal Regno Unito per combattere Putin – Il video\n', '\n', 'Kiev ha creato un sito web per il reclutamento di stranieri nella legione internazionale contro Mosca \n', 'L’emittente Nexta ha pubblicato su Twitter un video che ritrae un cittadino britannico arrivato in Ucraina per arruolarsi nell’esercito e combattere contro la Russia. Le autorità ucraine hanno creato un sito web per facilitare il reclutamento di stranieri nella ‘Legione’ internazionale per combattere nelle file dell’esercito ucraino. Nel sito si fornisce un elenco delle ambasciate ucraine e dei consolati ucraini nel mondo, da contattare personalmente, via telefono o email. Si raccomanda ai volontari di dotarsi di elmetto e giubbotto antiproiettile. Una volta presentata la domanda è previsto un visto speciale di Kiev. Non possono presentare domanda cittadini di nazionalità russa. Per la legge italiana, mercenari e freedom fighters che si arruolano nel conflitto commettono un reato. Ieri intanto una coppia di riservisti ucraini si è sposata in un posto di blocco a Kiev. ']"
532,news-917787,"Ucraina, la coppia di riservisti che si sposa di fronte a un posto di blocco a Kiev – Il video",https://www.open.online/2022/03/07/guerra-ucraina-coppia-riservisti-matrimonio-video,2022-03-07 06:40:00,"['Ucraina, la coppia di riservisti che si sposa di fronte a un posto di blocco a Kiev – Il video\n', '\n', 'Lesia Ivashchenko e Valerii Filimonov, entrambi membri dell’unità di difesa territoriale del Paese, si sono uniti in matrimonio dopo 20 anni di convivenza\n', 'Una coppia di riservisti ucraini si è sposata ieri di fronte a un posto di blocco di Kiev: lo riporta il Guardian, che pubblica un video della cerimonia. Lesia Ivashchenko e Valerii Filimonov, entrambi membri dell’unità di difesa territoriale del Paese, si sono uniti in matrimonio dopo 20 anni di convivenza. Fino ad ora non avevano mai visto il rito come una priorità, ma la guerra li ha spinti a cambiare idea. E così, tra un bacio e un sorso di champagne, Filimonov ha spiegato nel video che la decisione è stata presa «perché viviamo in tempi difficili e non sai mai cosa ti succederà domani. Ecco perché è meglio farlo prima che dopo». «Voglio dargli un regalo da parte di tutti – ha detto il sindaco di Kiev, Vitali Klitschko, che ha pubblicato su Facebook una foto dei due -. Ma il regalo per tutti gli ucraini è quello di finire la guerra. Ogni ucraino ha solo un obiettivo: fermare la guerra».']"
533,news-917771,"Il sindaco di Venezia ospita due famiglie di profughi ucraini: «Ora siamo in 12 a tavola, vogliamo dare serenità»",https://www.open.online/2022/03/07/guerra-ucraina-sindaco-venezia-profughi,2022-03-07 06:06:00,"['Il sindaco di Venezia ospita due famiglie di profughi ucraini: «Ora siamo in 12 a tavola, vogliamo dare serenità»\n', '\n', 'Luigi Brugnaro si è portato in casa due mamme con tre figli. Ora parlano con il traduttore \n', 'Il sindaco di Venezia Luigi Brugnaro ospita in casa due famiglie di profughi ucraini. Si tratta di due mamme con tre figli in tutto arrivati dopo due giorni viaggio dal confine con la Crimea. Un amico mi ha chiesto se potevo fare qualcosa per delle persone che stavano arrivando in Italia. Probabilmente non si aspettava che decidessi di accoglierle in casa, ma è la prima cosa a cui ho pensato. Ne ho parlato con Stefania, mia moglie, il vero motore della famiglia. Giovedì sono arrivate da noi», racconta oggi al Corriere della Sera. Il primo cittadino racconta che la prima volta che li ha visti uno dei bambini piangeva per il lungo viaggio. E oggi si arrangiano in casa per comunicare: «Il figlio di una delle signore parla inglese, alcuni miei collaboratori sono di origine ucraina, i miei bambini e i nostri ospiti hanno subito trovato sul telefonino il traduttore. Adesso abbiamo fatto comunità, è bellissimo: mangiamo e cuciniamo insieme, oggi (ieri, ndr) sono venute a messa con noi. Tutta la famiglia è contenta, sono arrivati anche tanti amici». \n', 'Ovviamente la tavola si è ampliata: «A pranzo eravamo in dodici, ma alla fine il numero era aumentato: dobbiamo cercare di donare serenità. I telegiornali noi li guardiamo in camera da letto, non voglio provarli ulteriormente con le immagini di quello che sta succedendo a casa loro. Una signora ha lasciato in patria il marito a combattere, l’altra il figlio». Pensa di ospitare queste persone per molto tempo? «Intanto lasciamole recuperare, loro vorrebbero aiutarci di continuo. Il figlio più grande in questi giorni sarà vaccinato, le signore faranno la terza dose. Il Comune e la Città metropolitana di Venezia hanno organizzato una macchina importante per gestire tutto questo. Abbiamo anche attivato un conto corrente per raccogliere fondi per l’accoglienza: il tema sarà quello di costruire un percorso di inserimento». \n', ' ']"
534,news-917763,"La storia di Kirill, 18 mesi, morto durante i bombardamenti di Mariupol",https://www.open.online/2022/03/07/guerra-ucraina-foto-kirill-mariupol,2022-03-07 05:50:00,"['La storia di Kirill, 18 mesi, morto durante i bombardamenti di Mariupol\n', '\n', 'Un reporter dell’Associated Press, Evgenyi Maloletka, ha ripreso la scena nel racconto fotografico: un uomo corre dentro un ospedale con un piccolo fagotto insanguinato tra le braccia. Dietro di lui una donna con la maglietta grigia macchiata di sangue all’altezza del petto quasi lo insegue\n', 'Il piccolo Kirill, 18 mesi, è morto nei bombardamenti russi su Mariupol, la città in trappola nel sudest del Paese. Un reporter dell’Associated Press, Evgenyi Maloletka, ha ripreso la scena nel racconto fotografico: un uomo corre dentro un ospedale con un piccolo fagotto insanguinato tra le braccia. Dietro di lui una donna con la maglietta grigia macchiata di sangue all’altezza del petto quasi lo insegue. Un soccorritore in tuta arancione si toglie dalla strada per non rallentare la loro corsa, un altro li guarda impotente. Nel corridoio la sagoma di un militare, arma ed elmetto. I due si chiamano Fedor e Marina Yatsko. Quando Kirill finisce finalmente nel letto dell’ospedale i medici cercano di visitarlo con la luce dei telefonini perché nel nosocomio non c’è più elettricità. Si vede il sangue che macchia la coperta celeste che lo avvolge. Poi i dottori alzano il viso dal lettino perché capiscono che non c’è più niente da fare. l personale dell’ospedale li circonda senza parole, ma non ha nemmeno il tempo di riprendersi: arriverà presto la prossima emergenza. \n', 'A centinaia di chilometri di distanza, racconta l’agenzia di stampa Ansa, un altro bambino, 11 anni, si è salvato ieri. Per farlo è dovuto arrivare da solo alla frontiera slovacca. La madre lo ha fatto salire su un treno verso la salvezza a Zaporizhzhia, assediata dalle forze russe, Lei è dovuta rimanere per occuparsi della nonna disabile. Il piccolo aveva con sé solo una busta di plastica, un passaporto e un numero di telefono scritto a penna sul dorso di una mano. I volontari slovacchi, dopo averlo rifocillato, hanno chiamato quel numero e dei parenti del bambino sono venuti a prenderlo. Ora è in salvo a Bratislava, ma lontano dalla sua famiglia. Intanto in un Paese dove le vittime si contano a decine ogni giorno e la morsa dei russi non accenna a rallentare, molti ucraini continuano a sfidare la guerra e la morte guardando la vita negli occhi. Quasi 4.000 coppie si sono sposate dal giorno dell’attacco, il 24 febbraio, e più di 4.311 neonati hanno visto la luce nelle città assediate.\n', 'Foto: Evgenyi Maloletka/AP']"
535,news-917751,Zelensky: «Non perdoneremo mai i bastardi che hanno bombardato la nostra terra» – Il video,https://www.open.online/2022/03/07/guerra-ucraina-russia-discorso-zelensky-bastardi-video,2022-03-07 04:29:00,"['Zelensky: «Non perdoneremo mai i bastardi che hanno bombardato la nostra terra» – Il video\n', '\n', 'Il presidente dell’Ucraina fa un discorso alla Nazione per la Domenica del Perdono \n', '«Non perdoneremo. Non dimenticheremo. Puniremo tutti coloro che hanno commesso atrocità in questa guerra sulla nostra terra. Troveremo ogni bastardo che ha sparato alle nostre città, alla nostra gente, che ha bombardato la nostra terra, che ha lanciato razzi. Non ci sarà posto tranquillo su questa terra per voi. Eccetto la tomba»: lo ha detto il presidente ucraino Volodymyr Zelensky in un discorso alla nazione in occasione della Domenica del Perdono pubblicato su Facebook. «Oggi è la Domenica del Perdono. Ma non perdoneremo centinaia e centinaia di vittime. Migliaia e migliaia di sofferenze. E Dio non perdonerà. Non oggi. Non domani. Mai. E invece del Perdono, ci sarà un Giorno del Giudizio», ha detto Zelensky. E ancora: «Non perdoneremo le case distrutte. Non perdoneremo il missile che la nostra difesa aerea ha abbattuto su Okhmatdyt. E più di cinquecento altri missili simili che hanno colpito la nostra terra. In tutta l’Ucraina… colpita la nostra gente e i nostri bambini. Non perdoneremo l’uccisione di persone disarmate. La distruzione della nostra infrastruttura», ha concluso il presidente ucraino.']"
536,news-917745,Anonymous hackera la tv russa e trasmette filmati della guerra in Ucraina – Il video,https://www.open.online/2022/03/07/guerra-ucraina-anonymous-hacker-tv-russa-video,2022-03-07 03:50:00,"['Anonymous hackera la tv russa e trasmette filmati della guerra in Ucraina – Il video\n', '\n', 'Il collettivo viola i servizi di streaming e i canali tv in diretta \n', 'Il gruppo di hacker Anonymous ha interrotto i programmi della tv di Stato russa e ha trasmesso al loro posto filmati dell’invasione dell’Ucraina da parte delle forze di Mosca. «Il collettivo di hacker #Anonymous ha violato i servizi di streaming russi Wink e Ivi (simile a Netflix) e i canali TV in diretta Russia 24, Channel One, Mosca 24 per trasmettere filmati di guerra dall’Ucraina (oggi)», ha scritto il gruppo su Twitter rivendicando l’azione. Un altro tweet afferma che tutti i canali di stato russi sono stati hackerati. La stessa sorte avrebbe subito Russia Today. ']"
537,news-917737,"Mosca, gli agenti fermano persone in strada e controllano i loro smartphone – Il video",https://www.open.online/2022/03/07/russia-mosca-polizia-controlla-smartphone-video,2022-03-07 01:08:00,"['Mosca, gli agenti fermano persone in strada e controllano i loro smartphone – Il video\n', '\n', 'In Russia le leggi sulla censura sono sempre più severe: ora chi diffonde informazioni considerate fake news rischia fino a 15 anni di carcere\n', 'Il video è stato pubblicato da Ana Vasilyeva, giornalista russa e firma della testata Kommersant. Nelle immagini si vedono alcuni agenti di polizia a Mosca che fermano delle persone in strada e chiedono loro di controllare gli smartphone, scorrendo applicazioni e messaggi. Il livello della censura è sempre più alto in Russia: il 4 marzo Vladimir Putin ha firmato una legge che introduce pene fino a 15 anni di detenzione per chi diffonde notizie ritenute false sull’esercito russo. Le nuove direttive di Mosca hanno provocato la chiusura di diversi media indipendenti e la scelta di alcune testate estere di lasciare le loro sedi di corrispondenza: a seguire questa strada è stata anche la Rai.']"
538,news-915183,"Ucraina, bombardamenti a Ovest di Kiev. Di Maio: «Non manderemo aerei. Possibili nuove sanzioni Ue»",https://www.open.online/2022/03/06/crisi-ucraina-6-marzo,2022-03-06 23:35:00,"['Ucraina, bombardamenti a Ovest di Kiev. Di Maio: «Non manderemo aerei. Possibili nuove sanzioni Ue»\n', '\n', 'Il premier israeliano Bennett: «Poche chance di mediazione». Domani il terzo round di negoziati\n', 'Alla vigilia del terzo round di negoziati tra Kiev e Mosca, si susseguono i colloqui nel tentativo di arrivare a una mediazione sulla guerra in Ucraina. Dopo l’incontro di ieri, 5 marzo, con il presidente russo Vladimir Putin e il confronto con quello ucraino Volodymyr Zelensky, il premier israeliano Naftali Bennett ha parlato delle chance di mediazione tra le parti: «Le probabilità non sono molte, ma abbiamo il dovere di provarci», ha detto. Parallelamente, Putin ha avuto un colloquio con il presidente turco Recep Tayyip Erdogan. \n', '23.35 – Il capo negoziatore ucraino: «Pronti a discutere modelli di garanzia non Nato» \n', 'In un’intervista a Fox News David Arakhamia, capo negoziatore ucraino, ha spiegato che il Paese è pronto a negoziare modelli di garanzia che non prevedono l’intervento diretto della Nato: «Siamo pronti a discutere alcuni modelli non Nato. Per esempio ci potrebbero essere delle garanzie dirette da parte di Paesi come gli Usa, la Cina, la Gran Bretagna, forse la Germania e la Francia. Siamo aperti a discutere queste cose in un più largo, non solo in discussioni bilaterali con la Russia ma anche con altri partner». Arakhamia ha spiegato anche che l’Ucraina non cederà su Crimea e Donbass: «Le uniche parti su cui è quasi impossibile essere d’accordo sono la Crimea e le sedicenti repubbliche (del Donbass) che la Russia insiste che riconosciamo come indipendenti. Questo non è accettabile per la società ucraina. Non sono i politici, ma il popolo ucraino che non vorrà mai che accada».\n', '22.57 – Ukraine Now: «Razzi su struttura nucleare di Kharkiv»\n', 'A riportare la notizia è il Washington Post che cità il canale Telegram Ukraine Now. Dalle informazioni emerse da questa fonte, le forze russe avrebbero lanciato una serie di razzi contro l’Istituto di fisica e tecnologia di Kharkiv. Qui ci sono, sempre secondo Ukraine Now, «37 elementi di combustibile nucleare scaricati nella sua zona attiva». L’attacco non ha provocato danni ma «avrebbe potuto portare a una rilevante catastrofe ambientale». \n', '22.44 – Zelensky: «La Russia attacca i civili, dov’è l’Occidente?»\n', 'Il presidente Ucraino Zelensky è tornato a rivolgersi alla popolazione con un nuovo video: «La Russia ha annunciato che domani bombarderà le nostre industrie di difesa. Molte di queste sono nelle nostre città, con i civili attorno. È un omicidio. E non vedo nessun leader mondiale reagire a questo oggi, nessun politico occidentale». Zelensky ha chiesto reazioni più niente dall’Occidente: «Immagina il senso di impunità degli aggressori che annunciano in anticipo le loro atrocità. Tutto perché non c’è alcuna reazione. È come se tutti i leader occidentali fossero spariti oggi».\n', 'Un post condiviso da Володимир Зеленський (@zelenskiy_official)\n', '21.49 – Netflix ha sospseso il suo servizio in Russia\n', 'Fra i colossi tech che hanno scelto di lasciare la Russia c’è anche Netflix. La notizia è stata diffusa da Lucas Shaw, reporter di Bloomberg. \n', '21.06 – Di Maio: «L’alternativa alle sanzioni è la terza guerra mondiale»\n', 'Ospite alla trasmissione Che tempo che fa, Luigi Di Maio ha spiegato che al momento il governo non ha intenzione di mandare aerei in Ucraina: «Fornire aerei all’Ucraina non è possibile, perché questo significherebbe entrare in guerra e questo noi non lo vogliamo. Se noi istituiamo una No Fly Zone come chiede l’Ucraina significa mandare i nostri caccia a fermare i russi e se uno solo dei nostri aerei viene abbattuto, scoppia la terza guerra mondiale perché dobbiamo rispondere. Noi dobbiamo sostenere gli ucraini creando corridoi umanitari, attraverso il tavolo della diplomazia per arrivare a un cessate il fuoco, consentendogli il diritto alla difesa rispetto a una forza impari, ma dobbiamo scongiurare una guerra che devasterebbe tutto il continente. Anche con decisioni come quella di dire no alla No Fly Zone». \n', 'Dall’inizio del conflitto il presidente Zelensky chiede una No Fly Zone su tutta l’Ucraina. Visto che questa richiesta è stata più volte declinata dalla Nato ora Zelensky chiede di inviare nel Paese jet militari per permettere all’esercito di Kiev di difendersi dai russi. Secondo il ministro degli Esteri la strada da seguire è ancora quella delle sanzioni e non esclude che l’Unione europea ne decida delle altre: «L’alternativa alle sanzioni è la terza guerra mondiale. Non escludo che nei prossimi giorni l’Ue possa valutare un terzo pacchetto di sanzioni. Ma in questo momento abbiamo già strumenti da applicare».\n', '21.00 – Nuovi raid su Kharkiv: gli aerei russi colpiscono edifici governativi e la torre della Tv\n', 'Alle 19 (ora locale) raid aerei russi hanno colpito alcuni edifici militari e governativi e installazioni a Kharkiv, tra cui la torre della tv. A riferirlo è stato il consigliere del ministro degli Interni dell’Ucraina Anton Gerashchenko su Telegram. I danni si stanno ancora valutando. Le forze ucraine – ha aggiunto – hanno abbattuto due aerei russi.\n', '20.20 – American Express blocca le carte in Russia\n', 'American Express – dopo Visa, Mastercard e PayPal – ha deciso di bloccare l’operatività delle carte in Russia. Il motivo? «L’ingiustificato attacco all’Ucraina». Il provvedimento si estende anche alla Bielorussia. In altre parole, le carte emesse in tutto il mondo da American Express non funzioneranno più nel Paese guidato da Putin mentre quelle emesse dalle banche russe non funzioneranno all’estero sempre nella rete American Express, spiega il gruppo.\n', '19.30 – TikTok sospende i live streaming in Russia\n', 'La legge contro le “fake news” in Russia ha spinto anche TikTok a scappare dal Paese guidato da Vladimir Putin. «Alla luce della nuova legge russa sulle “notizie false”, non abbiamo altra scelta che sospendere il live streaming e i nuovi contenuti del nostro servizio video mentre esaminiamo le implicazioni sulla sicurezza di questa legge. Il nostro servizio di messaggistica non sarà interessato da questo provvedimento», si legge su Twitter. «Continueremo a valutare l’evoluzione dei fatti in Russia per determinare quando potremmo riprendere completamente i nostri servizi», concludono.\n', '18.35 – Si dimette il direttore del Teatro Bolshoi di Mosca \n', 'Il direttore del Teatro Bolshoi di Mosca, Tugan Sokhiev, ha annunciato le sue dimissioni. A diffondere la notizia è Interfax il quale spiega che Sokhiev ha rilasciato una dichiarazione in cui annuncia che si dimetterà anche dalla carica di direttore musicale dell’Orchestre National du Capitole de Toulouse. «Dopo aver affrontato una scelta impossibile tra i miei musicisti preferiti russi e francesi, ho deciso di dimettermi da direttore del Teatro Bolshoi di Mosca e da direttore musicale dell’Orchestre National du Capitole de Tolosa», sono state le sue parole.\n', '18.26 – Telefonata Putin – Bennet: la seconda in 24 ore\n', 'Il presidente russo Putin ha avuto un altro colloquio telefonico con il premier israeliano Bennett. Si tratta della seconda volta in meno di 24 ore. A diffondere la notizia è l’agenzia di stampa Interfax che cita il Cremlino. Dopo l’incontro di ieri a Mosca, Putin e Bennet hanno dunque concordato di continuare a scambiarsi punti di vista sulla situazione in Ucraina.\n', '18.11 – La Russia avverte: «Non ospitate jet ucraini o sarete coinvolti» \n', 'Il ministero della Difesa russo, citato da Interfax, avverte che qualunque Paese ospiti aerei militari ucraini «sarà coinvolto nel conflitto». «Sappiamo che ci sono alcuni aerei da combattimento in Romania e in altri Paesi confinanti – ammonisce Mosca -. Vogliamo sottolineare che l’uso futuro di questi aerei contro la forze armate russe potrebbe essere considerato come un coinvolgimento di questi Paesi nel conflitto armato».\n', '18.05 – Zelensky: «Ho parlato con Draghi di adesione alla Ue» \n', '«Ho discusso con il Presidente del Consiglio Mario Draghi del modo per contrastare l’aggressione. L’ho informato sui crimini della Russia contro i civili, sul terrorismo nucleare. Ed è stata sollevata la questione del sostegno all’Ucraina e dell’esame della nostra domanda di adesione in Europa». Lo fa sapere il presidente ucraino Zelensky via Twitter. Nel corso del colloquio, Palazzo Chigi ha fatto sapere che è stata ribadita la profonda amicizia tra il popolo italiano e il popolo ucraino e la grande solidarietà dell’Italia nei confronti dell’Ucraina.\xa0Draghi ha condannato gli attacchi della Russia ai civili e alle infrastrutture nucleari, ha riaffermato la volontà italiana di fornire sostegno e assistenza all’Ucraina e alla sua popolazione e ha ribadito come l’Italia sostenga l’appartenenza dell’Ucraina alla famiglia europea.\n', '18.00 – Michel: «Con la no-fly zone c’è il rischio di una guerra mondiale»\n', 'La chiusura dello spazio aereo dell’Ucraina «nelle circostanze attuali sarebbe considerato come l’ingresso in guerra della Nato e quindi un rischio di una terza guerra mondiale». Queste le parole del presidente del Consiglio europeo, Charles Michel, rilasciate ai microfoni di France Inter e France Info. Sulla possibilità di inviare aerei all’Ucraina, Michel ha detto di non avere intenzione di commentare vista la «sensibilità» del tema. C’è «un coordinamento con i Paesi membri che possono prevedere consegne o donazioni di materiale legato all’aeronautica, ma dobbiamo considerare che i soldati ucraini devono avere attrezzature per cui siano addestrati».\n', '17.00 Putin sente Macron: «Non colpiremo le centrali nucleari»\n', 'Vladimir Putin ha detto oggi al presidente francese Emmanuel Macron che «non è sua intenzione procedere ad attacchi contro le centrali» in Ucraina. Rispetto al precedente colloquio telefonico di giovedì scorso, il presidente Putin è apparso oggi a Macron «sempre molto determinato» nel raggiungimento dei suoi obiettivi: «Se i nostri obiettivi non saranno raggiunti con il negoziato – ha detto – lo saranno con le operazioni militari».\n', '16.35 – L’Onu: «364 civili sono stati uccisi in Ucraina» \n', 'Secondo quanto riportato dalle Nazioni Unite, che stanno monitorando l’offensiva russa in Ucraina dal 24 febbraio, è stato confermato che almeno 364 civili sono stati uccisi da quando è cominciata l’offensiva delle forze armate russe. Altre 759 persone sono invece rimaste ferite, anche se – precisa l’Onu – i numeri reali sono probabilmente «notevolmente più alti». A questi numeri, vanno aggiunti altri 13 morti e 52 feriti tra i civili, anche se il bilancio resta provvisorio secondo l’Ufficio dell’Alto commissario delle Nazioni unite per i diritti umani.\n', '16.25 – Kuleba: «20mila volontari da 52 Paesi si offrono per combattere» \n', 'Circa 20 mila stranieri si stanno offrendo come volontari per combattere a fianco dell’esercito ucraino. Lo ha reso noto il ministro degli Esteri ucraino Dmytro Kuleba. Stando a quanto riporta il Kyiv Independent, Kuleba ha fatto sapere che migliaia di stranieri provenienti da 52 Paesi hanno presentato domanda per entrare a far parte dell’esercito di Kiev.\n', '16.05 – Ong: «2.500 arresti nelle manifestazioni in 50 città russe» \n', 'L’Ong Ovd-Info, specializzata nel monitoraggio delle manifestazioni, rivede al rialzo il numero dei dimostranti russi arrestati nel corso delle proteste contro l’offensiva militare in Ucraina. Stando agli ultimi numeri diffusi, almeno 2.500 persone sono state arrestate nella giornata di oggi in circa 50 città della Russia. Secondo l’Ong, dal 24 febbraio, data di inizio delle operazioni militari, nel Paese sono stati arrestati quasi 11mila manifestanti. Nonostante le intimidazioni delle autorità russe e la minaccia di pesanti pene detentive, le azioni di protesta si sono svolte ogni giorno per 10 giorni in diverse città del Paese.\n', '15.38 – Putin: «È Kiev a impedire le evacuazioni da Mariupol» \n', 'Contrariamente alle informazioni che circolano a proposito della violazione del cessate il fuoco a Mariupol e dell’interruzione del nuovo tentativo di evacuazione dei civili a causa dei bombardamenti russi, il Cremlino scarica le responsabilità su Kiev. Vladimir Putin accusa le autorità della capitale ucraina di impedire le evacuazioni di civili da Mariupol, nel sud Paese. A riferirlo è lo stesso Cremlino. \n', '15.30 – Blinken incontrerà Macron a Parigi martedì\n', 'Il segretario di Stato Usa Antony Blinken incontrerà a Parigi il presidente francese Emmanuel Macron martedì sera per continuare a coordinare la risposta all’invasione russa dell’Ucraina. Ad annunciarlo è il portavoce del dipartimento di Stato americano Ned Price.\n', '15:05 – La Croce rossa: «L’evacuazione di Mariupol si è interrotta»\n', 'Dopo i media, conferme sulla violazione del cessate il fuoco a Mariupol arrivano anche dalla Croce rossa. «In mezzo a scene devastanti di sofferenza umana, un secondo tentativo oggi di iniziare l’evacuazione di circa 200.000 persone dalla città è stato interrotto», scrive in una nota il Comitato internazionale della Croce Rossa, che aveva aperto il passaggio dei civili nella città del sud-est accerchiata dai russi. «Ancora una volta, Mosca e Kiev si sono incolpate a vicenda per la mancata evacuazione dei civili – si legge ancora nella nota -. Secondo le autorità ucraine, i russi hanno continuato a bombardare le zone del passaggio dei civili. I separatisti del Donbass invece hanno riferito che sono state le forze ucraine a non aver rispettato il cessate il fuoco».\n', '14.20 – Terminato il colloquio Macron-Putin\n', 'Dopo un’ora e 45 minuti di colloquio, si è chisa la telefonata tra il presidente russo Putin e quello francese Macron. Lo ha reso noto lo stesso Cremlino. \n', '14.13 – Attacchi russi interrompono il secondo tentativo di evacuazione da Mariupol\n', 'Un funzionario ucraino ha riferito che nuovi attacchi russi hanno interrotto il cessate il fuoco e dunque hanno mandato all’aria il secondo tentativo di evacuare i civili dalla città portuale assediata di Mariupol. Nonostante la tregua fosse stata pianificata, essa è fallita come ieri a causa dei bombardamenti russi. A diffondere la breakng news è Associated Press.\n', '13.55 – Aumenta il flusso di ucraini verso l’Italia: 3mila in un giorno\n', 'Sono 14.237 i cittadini ucraini entrati in Italia finora: 7.052 donne, 1.459 uomini e 5.726 minori. Il dato, fa sapere il ministero dell’Interno sul suo sito, è aggiornato alle ore 8 di oggi e le principali destinazioni risultano essere Roma, Milano, Bologna e Napoli, dove vengono raggiunti familiari e conoscenti già presenti in Italia. In 24 ore sono oltre 3mila gli ucraini arrivati, numero che segnala un aumento del flusso.\n', '13.40 – Missili russi hanno distrutto l’aeroporto di Vinnytsia\n', 'I russi hanno colpito Vinnytsia con otto missili, distruggendo completamente l’aeroporto. Lo rende noto il presidente ucraino Zelensky secondo cui «bisogna chiudere i cieli dell’Ucraina o almeno darci aerei in modo da poterci proteggere dai missili e dagli aerei russi. Se non lo farete, vorrà dire che volete che ci uccidano lentamente». La città colpita si trova a circa 200 chilometri a sud-ovest di Kiev e conta 370mila abitanti. «Vi chiediamo ogni giorno una no fly zone – ribadisce il presidente ucraino – se non ce la date, almeno forniteci aerei per proteggerci»\n', '\n', 'Il tuo browser non supporta il tag iframe\n', '12.55 – Cnn: «Pesanti bombardamenti a ovest di Kiev» \n', 'Nella mattinata di oggi sono stati registrati pesanti bombardamenti a ovest e a nord-ovest della capitale Kiev. Il violento impatto delle esplosioni è stato sentito dalla squadra della Cnn inviata a Kiev e nell’area a sud-ovest della città. Stando a quanto riportato, due colpi di mortaio hanno colpito un checkpoint installato per consentire l’ingresso di civili nelle città dalla periferia. Al momento, è stato diffuso un bilancio di tre morti da parte delle autorità ucraine relativamente a queste ultime esplosioni. Secondo quanto riferisce Cnn, due di questi sarebbero bambini.\n', '12.49 – Oggi oltre 1000 arresti in Russia nei cortei contro la guerra\n', 'Sono più di mille le persone arrestate oggi in diverse città della Russia nelle varie manifestazioni contro l’operazione militare lanciata da Mosca in Ucraina. A diffondere il dato è l’ong Ovd-Info. Stando alla stessa fonte, dal 24 febbraio, quando è cominciata l’offensiva militare, i manifestanti arrestati in Russia sono circa 10mila. L’oppositore russo Alexei Navalny ha lanciato un appello ai russi affinché scendano ogni giorno in piazza per chiedere la pace.\n', '12.42 – Di Maio: «Basta ricatti russi, ora un piano energetico per l’Italia» \n', '«Stiamo pianificando altre missioni per diversificare ulteriormente le forniture energetiche all’Italia. Abbiamo definito un piano italiano di sicurezza energetica per tutelare i nostri cittadini e le nostre imprese». Lo ha detto il ministro degli Esteri, Luigi Di Maio, parlando da Doha. «Lavoriamo di concerto con gli altri Stati una strategia energetica Ue. Allo stesso tempo, l’Italia resta impegnata anche a livello bilaterale, come dimostrano la mia recente visita in Algeria». «Rafforzando i legami con il Qatar, e con altri Paesi – ha proseguito – ci rendiamo autonomi anche da eventuali ricatti dal gas russo».\n', '12.25 – Erdogan chiede il cessate il fuoco a Putin\n', 'Il presidente russo, Vladimir Putin, e quello turco, Recep Tayyip Erdogan, hanno iniziato un colloquio telefonico a proposito della guerra in Ucraina. A farlo sapere è la televisione turca Tpt, citata dall’agenzia russa Tass. Stando a quanto si apprende, Erdogan ha avanzato al suo interlocutore alcune proposte per i negoziati con Kiev: «è necessario garantire il cessate il fuoco, aprire i corridoi umanitari e firmare il trattato di pace». \n', '12.14 – Unhcr: «Esodo profughi più veloce in Europa dal dopoguerra»\n', 'Con oltre un milione e mezzo di rifugiati in fuga dalla guerra, che hanno già lasciato l’Ucraina negli ultimi 10 giorni, è in corso «la crisi di profughi più veloce in Europa dalla Seconda Guerra mondiale». Questa la considerazione fatta dall’Alto commissario dell’Onu per i rifugiati, Filippo Grandi.\n', '12.00 – Al via le evacuazioni a Mariupol\n', '«L’evacuazione dei civili da Mariupol in Ucraina è iniziata». Lo ha comunicato il servizio stampa del Municipio di Mariupol. «Secondo il Centro di coordinamento guidato dal capo dell’amministrazione militare e civile regionale di Donetsk Pavel Kirilenko, oggi, 6 marzo, dalle 10.00 verrà dichiarato un regime di silenzio fino alle 21.00 ora locale», si legge nella nota secondo quanto riporta l’Interfax.\n', '11.48 – Bennett: «Ho l’appoggio di tutti i protagonisti»\n', 'Il premier israeliano Naftali Bennett ha parlato del proprio tentativo di mediare tra Russia e Ucraina: «Sono andato a Mosca e Berlino nell’intento di favorire il dialogo fra le parti. Ovviamente ho ricevuto il benestare e l’incoraggiamento di tutti i protagonisti. Continueremo ad agire nella misura in cui ci verrà richiesto». Bennett ha aggiunto: «Le probabilità non sono molte, ma se c’è una piccola fessura il nostro obbligo morale è di fare ogni tentativo». «Finché la candela è accesa – ha concluso – dobbiamo sforzarci».\n', '11.00 – Nuovo colloquio Bennett-Zelensky, Putin sente Erdogan\n', 'Il premier israeliano Naftali Bennett ha avuto un nuovo colloquio con il presidente ucraino Volodomyr Zelensky. Negli stessi minuti, secondo quanto riferito dall’agenzia di stampa Ria Novosti, il presidente turco\xa0Tayyip Erdogan\xa0ha chiamato Putin per il confronto annunciato nelle scorse ore.\n', '10.12 – Allerta rossa a Kiev, minaccia di attacco aereo \n', 'Suonano le sirene di allarme nella capitale Kiev: è allerta rossa, minaccia di attacco aereo. \n', '10.10 – L’Onu: «Più di 1.5 milioni di persone fuggite dall’Ucraina»\n', 'Secondo quanto dice l’Onu, sono ormai più di un milione e mezzo i rifugiati fuggiti dall’Ucraina in 10 giorni. \n', '10.00 – Spari contro i civili bloccano le evacuazioni\n', 'Spari contro i civili bloccano le evacuazioni di Bucha e Gostomel, vicino Kiev. A denunciarlo sono i residenti dell’area, secondo il racconto dei media locali. Le ricostruzioni parlano di almeno tre morti, fra i quali una volontaria che aveva appena consegnato cibo a un rifugio e si trovava in macchina con altre due persone. Stesso scenario a Irpin, con le truppe russe che aprono il fuoco contro i civili secondo il racconto del corrispondente di Radio Svoboda.\n', '9.30 – Mariupol si prepara per le evacuazioni\n', 'La città ucraina di Mariupol ha annunciato l’inizio imminente dell’evacuazione di civili. Le operazioni dovrebbero iniziare alle 11 ora italiana.\n', '8.45 – I filorussi: «I corridoi umanitari riapriranno oggi»\n', 'I corridoi umanitari di Mariupol e Volnovakha riapriranno oggi, assicura il vicecomandante della milizia filorussa dell’autoproclamata di Donetsk (Dpr), Eduard Basurin. «In mattinata i corridoi umanitari saranno riaperti a Mariupol e a Volnovakha. Noi speriamo ancora che i comandi ucraini incaricati di difendere le regioni abitate ordinino ai loro subordinati di sbloccare le vie di fuga (…) affinché i civili possano lasciare queste aree popolate», ha detto Basurin citato dalla Tass. \n', '8.00 – L’allarme da Mariupol: «Rischiamo una catastrofe»\n', 'La situazione nella regione di Sumy e nella città di Mariupol è «sull’orlo di una catastrofe umanitaria», ha detto domenica mattina un funzionario del governo ucraino citato dalla Bbc. In diverse aree della regione non c’è elettricità o acqua, ha detto il consigliere del governo Vadim Denisenko. A Mariupol l’evacuazione dei civili è slittata dopo che sono ripresi i bombardamenti delle forze russe. Secondo fonti citate dalla Bbc, oggi verrà fatto un nuovo tentativo per riaprire i corridoi umanitari.\n', '6.15 – Evacuazioni bloccate a Bucha e Gostomel\n', 'Secondo i media locali, gli spari delle forze russe contro i civili stanno bloccando le evacuazioni a Bucha e Gostomel, vicino Kiev. Ci sarebbero almeno tre morti, fra i quali una volontaria che aveva appena consegnato cibo a un rifugio: era insieme ad altre due persone in auto quando i russi hanno attaccato.\n', '2.10 – Biden sente Zelensky\n', 'Il confronto tra Joe Biden e Volodymyr Zelensky è durato mezz’ora. Secondo Kiev, «l’agenda ha incluso i temi della sicurezza, dell’assistenza finanziaria per l’Ucraina e le sanzioni alla Russia». La Casa Bianca ha fatto sapere che Biden ha messo in evidenza l’aumento dell’assistenza di sicurezza, umanitaria ed economica all’Ucraina e osservato come la sua amministrazione stia cercando di assicurarsi ulteriori fondi dal Congresso.\n', '1.30 – Conclusa la visita di Bennett a Berlino\n', 'Da Berlino hanno fatto sapere che «Olaf Scholz ha incontrato il premier israeliano Naftali Bennett. Il colloquio è durato 90 minuti ed è stato concentrato sui risultati» dell’incontro fra Bennett e il presidente russo Putin. «L’obiettivo comune resta quello di mettere fine alla guerra il prima possibile. Lavoreremo per questo». Il premier israeliano ha parlato nel corso della serata due volte con il presidente dell’Ucraina Volodymyr Zelensky.']"
539,news-917689,"Guerra in Ucraina, le lacrime di Shevchenko: «Aprite il cuore al mio popolo» – Il video",https://www.open.online/2022/03/06/guerra-in-ucraina-shevchenko-lacrime-video-che-tempo-che-fa-video,2022-03-06 22:41:00,"['Guerra in Ucraina, le lacrime di Shevchenko: «Aprite il cuore al mio popolo» – Il video\n', '\n', 'L’ex attaccante del Milan è intervenuto in collegamento da Londra alla trasmissione “Che tempo che fa”\n', 'Una lunga storia come attaccante del Milan e una breve parentesi come allenatore del Genoa. Andriy Shevchenko è il calciatore ucraino più noto in Italia. Questa sera è tornato a parlare di quello che sta succedendo nel suo Paese alla trasmissione Che tempo che fa di Fabio Fazio, chiedendo agli italiani di aiutare il popolo che sta affrontando l’invasione delle truppe russe: «L’Italia mi ha fatto sentire uno di voi, è la mia seconda patria. Aprite il cuore al popolo e alla mia gente ai bambini e agli anziani che hanno tanto bisogno del vostro aiuto. Ce n’è già tanto, lo so, ma ne chiedo ancora». Shevchenko, che ora si trova a Londra, ha spiegato di avere parenti che hanno scelto di restare nel Paese: «Ho molti parenti ancora lì, li sento tutti i giorni ma sono molto preoccupato per la loro scelta di rimanere. Mi raccontano quel che succede, città bombardate, dove muoiono bambini e anziani che non possono andarsene. È un incubo da cui vorrei potermi svegliare». \n', 'Durante il suo intervento si è commosso fino ad arrivare alle lacrime. Ha ringraziato anche il presidente Volodymyr Zelensky: «Serve un impegno per la pace, bisogna fermare le armi, trovare una soluzione diplomatica alla guerra. Lo sport sta facendo tantissimo, ha una forza enorme e può mandare un messaggio di pace a tanti Paesi. Ringrazio tutti quelli che si stanno impegnando, anche Milan e Inter, che mi hanno permesso di lanciare un appello a San Siro qualche giorno fa. L’Ucraina vuole fare parte dell’Europa, è stata la nostra decisione come popolo. Zelenski è un grande presidente che ci sta guidando per la nostra indipendenza e la nostra libertà». ']"
540,news-917607,"Anonymous contro la censura, aperto un portale per mandare Sms ai numeri russi: «Scriviamo a tutti cosa succede in Ucraina» – Il video",https://www.open.online/2022/03/06/anonymous-vs-censura-portale-sms-russia-video,2022-03-06 19:26:00,"['Anonymous contro la censura, aperto un portale per mandare Sms ai numeri russi: «Scriviamo a tutti cosa succede in Ucraina» – Il video\n', '\n', 'Negli ultimi giorni il Cremlino ha impedito l’accesso nel Paese a Facebook e Twitter e ha limitato le attività di diversi media stranieri\n', '«Non ci sono media liberi in Russia e internet è sotto censura. È possibile però inviare un messaggio diretto a chi abita questa nazione resa schiava». La nuova strategia di Anonymous per diffondere informazioni sull’invasione della Russia in Ucraina passa attraverso i messaggi di testo. Il collettivo hacker ha lanciato il portale 1920.in che permette di mandare messaggi a numeri di telefono russi. Nei messaggi si chiede di scrivere cosa sta succedendo in Ucraina. Vengono anche riportati dei testi di esempio come: «Cari russi, i vostri media sono stati censurati. Il Cremlino sta mentendo. Migliaia di vostri soldati e fratelli ucraini stanno morendo in Ucraina. Scopri la verità sul web libero e sull’app Telegram. È ora di rovesciare il dittatore Putin!». Il testo viene anche riportato in russo per essere sicuri che venga compreso dal destinatario del messaggio. La campagna è partita dall’account Twitter @YourAnonNews, il profilo in cui in questi giorni vengono riportate tutte le attività dei gruppi hacker. \n', 'Per chi non vuole diffondere i suoi contatti, Anonymous ha pubblicato anche una guida per mandare Sms con numeri di telefono fittizi. L’unico difetto della campagna è che il portale 1920.in è spesso in down per le troppe richieste. La campagna è stata ripresa anche dall’account @Doemela_X, un account che in questi giorni si era già fatto notare nella galassia Anonymous per aver diffuso 40 mila documenti attribuiti all’Istituto di Sicurezza Nucleare di Mosca. @Doemela_X ha pubblicato un video in cui viene spiegato agli utenti come muoversi per questa campagna. Da notare un particolare: a differenza dalla solita maschera di Guy Fawkes diventata il simbolo di questo movimento, questa volta gli hacker hanno scelto una maschera ispirata a Squid Game. ']"
541,news-917059,«L’Ucraina non è il nostro nemico»: le piazze di Mosca e San Pietroburgo sfidano Putin. 4.300 arresti in 56 città – Il video,https://www.open.online/2022/03/06/ucraina-russia-san-pietroburgo-proteste-video,2022-03-06 17:57:00,"['«L’Ucraina non è il nostro nemico»: le piazze di Mosca e San Pietroburgo sfidano Putin. 4.300 arresti in 56 città – Il video\n', '\n', 'Sale ancora il numero dei manifestanti arrestati da quando è scoppiata la guerra in Ucraina\n', 'Una nuova manifestazione contro la guerra in Ucraina è andata in scena a San Pietroburgo, in Russia. Nel video che circola sui social network, si sente la piazza gremita di dimostranti intonare «No alla guerra». Nei giorni scorsi la città era già stata teatro di importanti proteste contro la decisione del presidente russo Vladimir Putin di invadere l’Ucraina. Il 27 marzo scorso è dovuta intervenire la polizia per sgomberare la piazza. Il 2 marzo, in occasione di un altro corteo, è stata arrestata l’attivista Yelena Osipova, sopravvissuta all’assedio di Leningrado. Solo oggi, secondo l’ong Ovd-Info, almeno 4.300 persone (solo a Mosca 1.600) sono state arrestate durante cortei in 56 città in Russia. La stessa fonte, però, spiega che questo dato potrebbe essere calcolato per difetto. Dal 24 febbraio, data d’inizio dell’intervento militare in Ucraina, tra l’altro, i manifestanti arrestati in Russia sono stati quasi 11mila.\n', 'Le immagini da Mosca']"
542,news-917429,"Ucraina, proteste a Nova Kakhovka contro l’occupazione: i militari russi sparano sui manifestanti – I video",https://www.open.online/2022/03/06/ucraina-militari-russi-sparano-sui-manifestanti-video,2022-03-06 17:14:00,"['Ucraina, proteste a Nova Kakhovka contro l’occupazione: i militari russi sparano sui manifestanti – I video\n', '\n', 'La città si trova a sud del Paese. Secondo le prime informazioni, sarebbero rimaste ferite 5 persone\n', 'Come si vede in questo video pubblicato su Twitter, le forze russe, che da giorni assediano l’Ucraina, hanno aperto il fuoco contro i manifestanti scesi in strada per protestare contro l’occupazione della città di Nova Kakhovka, nel sud del Paese, ferendo anche 5 persone. Diverse sono le proteste in Ucraina, come documentano gli stessi cittadini telefoni alla mano in questi giorni. Non va meglio in Russia dove solo oggi 6 marzo sarebbero state arrestate almeno 2.500 persone. \n', 'Foto e video da TWITTER/AMICHAI STEIN']"
543,news-917361,Dal Cristo di Leopoli ai quadri nei musei: l’Ucraina mette in salvo le sue opere dalle bombe – Le foto,https://www.open.online/2022/03/06/guerra-ucraina-opere-d-arte-salvate-foto,2022-03-06 16:04:00,"['Dal Cristo di Leopoli ai quadri nei musei: l’Ucraina mette in salvo le sue opere dalle bombe – Le foto\n', '\n', 'Da quelle portate nei bunker alle statue “impacchettate”, fino ai dipinti portati via dal Museo nazionale. Ecco come gli ucraini stanno proteggendo il loro patrimonio artistico e architettonico\n', 'Il Cristo Salvatore della cattedrale armena di Leopoli è stato portato al sicuro all’interno di un bunker. La popolazione ucraina, nonostante sia assediata da giorni dai russi, non si è dimenticata delle opere d’arte del Paese che, in questi giorni, sono state messe al sicuro per evitare che l’esercito guidato da Putin spazzi via anche il loro patrimonio artistico e architettonico. A deciderlo sono state le autorità comunali secondo cui non si faceva un’operazione così massiccia dalla seconda guerra mondiale. Come si vede da alcune foto pubblicate su Twitter, tra l’altro, sono diverse le statue “impacchettate” nel Paese.\n', 'In alcuni casi sono state utilizzate anche delle protezioni in legno, come si vede in questa foto scattata davanti alla Chiesa di Sant’Antonio a Leopoli.\n', 'Questa, invece, l’evacuazione di un’altra opera d’arte dal Museo nazionale Andrey Sheptytsky a Leopoli. «Oggi vedi i muri vuoti, è amaro, triste. Non credevamo che ciò potesse accadere», ha detto venerdì scorso il direttore generale del museo Ihor Kozhan ad AP. «Questa è la nostra vita», ha aggiunto Anna Naurobska, a capo del dipartimento dei manoscritti e dei libri rari, che al momento non sa dove conservare in modo sicuro la collezione di oltre 12.000 articoli. Il museo è chiuso dal 24 febbraio.\n', 'Foto in copertina da TWITTER/ANSA']"
544,news-917279,"Roma, Mattarella nella chiesa ucraina che raccoglie aiuti: «Faremo tutto il possibile» – I video",https://www.open.online/2022/03/06/roma-mattarella-chiesa-ucraina-video,2022-03-06 14:58:00,"['Roma, Mattarella nella chiesa ucraina che raccoglie aiuti: «Faremo tutto il possibile» – I video\n', '\n', 'Dopo aver visitato la Basilica di Santa Sofia a Boccea, una bambina ha regalato al Capo dello Stato una bandiera dell’Ucraina\n', 'Oggi, 6 marzo, il presidente della Repubblica Sergio Mattarella ha preso parte alla messa nella Basilica di Santa Sofia a Boccea, nella chiesa ucraina cattolica che, dall’inizio della guerra, si è trasformata nel punto di raccolta e stoccaggio degli aiuti da mandare alla popolazione ucraina, assediata dai russi. 12 i camion che sono partiti per l’Ucraina in questi giorni. «Faremo tutto quello che si può», ha detto Mattarella a Don Marco Yaroslav Semehen, sacerdote e presidente dell’Associazione religiosa “Santa Sofia” per i cattolici ucraini, che ha sede proprio presso la Basilica di Santa Sofia. Dopo aver visitato la chiesa e partecipato alla messa, una bambina ha regalato al Capo dello Stato una bandiera dell’Ucraina. «Grazie al presidente Mattarella per la sua presenza con il popolo ucraino di Roma in questi momenti così difficili per il nostro Paese. Con lui ringraziamo tutto il popolo italiano, tutte le parrocchie, le associazioni, medici, farmacisti, avvocati che si sono fatti come fratelli per noi sostenendo il popolo ucraino con aiuti umanitari, finanziari e con la testimonianza», ha dichiarato Don Marco Yaroslav Semehen. «Non ci sentiamo abbandonati e vediamo nel popolo italiano i nostri fratelli. Non ci saremmo mai aspettati una risposta così fraterna e forte. Noi possiamo solo pregare per il governo, per i militari. Per la pace», ha concluso il sacerdote.\n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', 'Video di Agenzia Vista/Alexander Jakhnagiev | Foto in copertina di ANSA/QUIRINALE PRESS OFFICE/PAOLO GIANDOTTI']"
545,news-917129,"Guerra in Ucraina, continua la stretta sull’informazione in Russia. Il Papa ringrazia i giornalisti «che rischiano la vita»",https://www.open.online/2022/03/06/guerra-ucraina-russia-stretta-informazione,2022-03-06 14:54:00,"['Guerra in Ucraina, continua la stretta sull’informazione in Russia. Il Papa ringrazia i giornalisti «che rischiano la vita»\n', '\n', 'Nel paese vengono chiuse testate indipendenti e bandite app straniere. Mentre i media internazionali continuano a lasciare Mosca a causa della nuova legge\n', 'Non sono casuali le parole del Papa che, durante l’Angelus di oggi, domenica 6 marzo, ringrazia i giornalisti che raccontano la guerra in Ucraina rischiando la vita. Parole che arrivano a poco più di 24 ore dall’approvazione della legge in Russia che porta a 15 anni la pena di carcere per chi dia “fake news” sull’intervento militare russo in Ucraina. E per “fake news” si intende prima di tutto il definire guerra e invasione quella che il presidente russo Vladimir Putin chiama operazione speciale in Ucraina, con i civili, assicurano, al sicuro. E mentre i russi, per accedere a social come Facebook e Twitter, ora si devono dotare di una Vpn perché l’accesso alle principali piattaforme è stato proibito proprio per controllare le informazioni che circolano nel paese, le testate internazionali e quelle indipendenti continuano a chiudere in Russia. Hanno deciso di ritirare i loro giornalisti dal paese la Bbc, la Cnn, ma anche l’Ansa e la Rai. Il Washington Post ha deciso per il momento di restare ma i giornalisti dalla Russia non firmeranno i loro pezzi: così li si prova a tutelare. \n', '«Il governo russo sta bloccano i media e limitando i social media per oscurare la verità su quello che sta accadendo in Ucraina», attacca il segretario di Stato americano, Antony Blinken. «I russi meritano di sapere la verità sulla morte e la distruzione che sta avvenendo nel loro nome». Oggi, per esempio, anche la tv pubblica slovena Rtv sospende l’attività dei propri corrispondenti da Mosca, in coincidenza con l’entrata in vigore in Russia della nuova normativa contro la “disinformazione”. Farà lo stesso anche Radio Europa Libera, dicono i i media serbi. Il cosiddetto Roskomnadzor, ovvero il Servizio federale per la supervisione nella sfera della connessione e comunicazione di massa, organo della Federazione Russa che controlla le comunicazioni e relativo oscuramento, la privacy e le frequenze radio, ha bloccato tra l’altro anche MediaZona, media indipendente russo fondato da Maria Alyokhina e Nadezhda Tolokonnikova che si occupa principalmente di giudiziaria. La redazione ha fatto sapere che il lavoro andrà comunque avanti. Il regolatore dei media russo ha annunciato anche che entro 24 ore bloccherà nel paese Zello, un’applicazione sviluppata da una startup americana del Texas che trasforma il telefono in un walkie-talkie modificando le specifiche di comunicazione del cellulare e portandole se bande meno sofisticate e per questo più resistenti. \n', 'In copertina EPA/YURI KOCHETKOV | Un poliziotto russo a Mosca mentre è in corso una protesta non autorizzata contro l’aggressione russa all’Ucraina, 6 marzo 2022. ']"
546,news-917229,"Ucraina, 8 missili russi distruggono l’aeroporto di Vinnytsia. Zelensky: «Se non ci aiutate ci uccideranno lentamente» – Il video",https://www.open.online/2022/03/06/guerra-ucraina-missili-russi-distruggono-aeroporto-vinnytsia-zelensky-video,2022-03-06 14:10:00,"['Ucraina, 8 missili russi distruggono l’aeroporto di Vinnytsia. Zelensky: «Se non ci aiutate ci uccideranno lentamente» – Il video\n', '\n', '«Chiudete il cielo sopra l’Ucraina – torna a chiedere all’Occidente – o almeno dateci aerei per combattere l’aeronautica e i missili russi»\n', 'Nel suo ultimo video il presidente ucraino Volodymyr Zelensky annuncia che oggi diversi missili russi hanno completamente distrutto l’aeroporto di Vinnytsia, città sulle rive del fiume Buh Meridionale nell’Ucraina centrale, sul percorso da Dnipro a Ternopil e poi Leopoli. «I russi hanno colpito Vinnytsia con 8 missili», dice Zelensky, «distruggendo completamente l’aeroporto. Chiudete il cielo sopra l’Ucraina – torna a chiedere all’Occidente – o almeno dateci aerei per combattere l’aeronautica e i missili russi. Altrimenti questo è quello che volete: ci uccideranno lentamente». \n', '\n', 'Il tuo browser non supporta il tag iframe\n', 'Video Nexta TV']"
547,news-917087,"Da Cherson a Nova Kachovka, in Ucraina nuove proteste contro i russi nelle città occupate – I video",https://www.open.online/2022/03/06/ucraina-proteste-vs-russia-citta-occupate-video,2022-03-06 12:20:00,"['Da Cherson a Nova Kachovka, in Ucraina nuove proteste contro i russi nelle città occupate – I video\n', '\n', 'Proprio oggi il presidente Zelensky ha invitato i cittadini a scendere in piazza nelle aree sotto il controllo russo\n', 'Il presidente ucraino Volodymyr Zelensky li ha esortati ad andare avanti. E loro, i cittadini che vivono sotto occupazione, continuano a scendere in piazza. Lo fanno a Nova Kachovka, città a 60 chilometri a est rispetto a Cherson, importante porto fluviale sul Dnepr e vicino alla diga di Kachovka. La città è sotto occupazione russa. Scendono in piazza anche nel capoluogo Cherson, la prima città a cadere in mano russa lo scorso 2 marzo. Il 5 marzo una lunga\xa0manifestazione\xa0ha portato l’esercito fuori dal centro, almeno fino a sera.\xa0Nel video postato da Nexta Tv un’anziana donna fa il segno della croce mentre i manifestanti fischiano ai soldati russi.\n', 'In copertina video Nexta TV']"
548,news-917061,"Ucraina, Zelensky chiama alla resistenza nelle zone occupate: «È una lotta tra la vita e la schiavitù» – Il video",https://www.open.online/2022/03/06/ucraina-zelensky-resistenza-video,2022-03-06 11:42:00,"['Ucraina, Zelensky chiama alla resistenza nelle zone occupate: «È una lotta tra la vita e la schiavitù» – Il video\n', '\n', 'Il presidente ucraino ha incoraggiato i residenti delle aree sotto il controllo nemico a protestare contro le forze di Mosca\n', 'In un discorso agli ucraini pubblicato oggi, 6 marzo, sulla sua pagina Facebook, il presidente ucraino Volodymyr Zelensky è tornato a invitare alla resistenza contro l’esercito russo. «Combattiamo tra la vita e la schiavitù», ha detto. Il presidente ucraino ha definito il suo paese «una superpotenza dello spirito». Il Paese, ha detto in un video, si è espresso al «massimo delle sue possibilità», i soldati hanno combattuto ma anche la gente comune ha difeso città, ospedali e vigili del fuoco. Quindi il presidente ha incoraggiato i residenti delle aree occupate a protestare, se possibile. In dieci giorni di guerra, ha detto Zelensky, l’Ucraina ha unito «milioni di persone, che sono diventate un tutt’uno».']"
549,news-917035,"Ucraina, Renzi: «Armi e sanzioni non fanno vincere la guerra. Putin? Non è un pazzo»",https://www.open.online/2022/03/06/ucraina-renzi-sanzioni-vs-russia,2022-03-06 10:11:00,"['Ucraina, Renzi: «Armi e sanzioni non fanno vincere la guerra. Putin? Non è un pazzo»\n', '\n', 'L’ex presidente del Consiglio torna a chiedere che Angela Merkel prenda in mano le redini della diplomazia con Mosca\n', 'L’invio delle armi? «Non serve a vincere la guerra». Nè lo faranno le sanzioni decise dall’Occidente. Ne è convinto Matteo Renzi, che oggi in un’intervista a Repubblica commenta quanto sta accadendo in Ucraina. L’invio di armi a Kiev e le sanzioni alla Russia, per Renzi, «servono come gesti di solidarietà» ma «non a vincere la guerra». Unanimi e «senza attenuanti» devono essere le condanne «verso l’aggressore, la Russia di Putin. Ma contemporaneamente tenere aperto il dialogo è un dovere politico», spiega l’ex premier, che il 24 febbraio scorso, nel giorno dell’invasione di Mosca all’Ucraina, si è dimesso dal board di Delimobil, la principale azienda russa che fornisce servizi nel\xa0car-sharing\xa0fondata dall’imprenditore italiano Vincenzo Trani, presidente della Camera di commercio italo-russa. «La guerra si ferma con i negoziati, non con i tweet. Putin non è improvvisamente impazzito, guai ad assecondare tale lettura superficiale: Putin sta cambiando la geografia del mondo, spostando il baricentro a Est. È immorale ma non è umorale. Sfida l’Europa perché ha un patto con la Cina, l’India e molti paesi africani. Per questo bisogna che la reazione sia politica», dice ancora nell’intervista. \n', 'E ripete nuovamente quella che è già stata una sua proposta in questi giorni: chiamare l’ex cancelliera tedesca Angela Merkel a mediare con il presidente della Federazione Russa. «Io dico che Nato e Ue devono trovare una risposta unitaria altrimenti il nuovo ordine geopolitico mondiale ci taglierà fuori a lungo», dice Renzi. «Serve un nuovo progetto: difesa comune, energia, identità culturale. E serve tanta tecnologia. Credo che la Merkel sia la più autorevole tra le personalità istituzionali per svolgere questo ruolo. Macron e Draghi si stanno muovendo bene ma serve un salto di qualità politico anche a Bruxelles. Più politica e meno burocrazia». Sul piano economico, per il leader di Italia Viva, Putin «immagina di diversificare i clienti del suo gas e guarda a Est e a Sud convinto come è di aver chiuso per anni con l’Ovest. E il problema per noi è proprio l’energia. La strategia del no a tutto degli anni scorsi, su cui anche il mio governo fu massacrato dopo lo Sblocca Italia, oggi ci presenta il conto».']"
550,news-916989,"Ucraina, gli oligarchi russi nel mirino dell’Italia sono 500: le indagini tra trust e patrimoni stellari",https://www.open.online/2022/03/06/ucraina-oligarchi-russi-italia-indagini,2022-03-06 09:49:00,"['Ucraina, gli oligarchi russi nel mirino dell’Italia sono 500: le indagini tra trust e patrimoni stellari\n', '\n', 'Si lavora a un registro internazionale pubblico degli oligarchi con patrimoni superiori ai 10 milioni di euro\n', 'Il contrasto alla Russia di Vladimir Putin in Italia passa anche da operazioni che coinvolgono beni e risorse economiche degli oligarchi russi, spesso vicini al presidente. Ieri il sequestro, da parte della Guardia di Finanza, di ville seicentesche, yacht e case in tutta Italia per 143 milioni di euro. Un’operazione che parte da un elenco, fornito dall’Unione europea, di 680 nomi tra cui le autorità italiane hanno individuato 500 persone, con fortune spesso non riconducibili a loro ma schermate da società e trust. Si lavora a un registro internazionale pubblico degli oligarchi con patrimoni superiori ai 10 milioni di euro. Il lavoro della Guardia di Finanza, ricostruisce Repubblica, è guidato dal comandante generale Giuseppe Zafarana su invito del Comitato di sicurezza finanziaria insediato al ministero dell’Economia, che monitora il funzionamento del sistema di prevenzione e di sanzioni del finanziamento del terrorismo e del riciclaggio. La caccia ai patrimoni è appena cominciata e incontra la difficoltà di avere situazioni nella stragrande maggioranza dei casi schermate da trust vari. \n', 'I sequestri\n', 'Tra i beni sequestrati ieri c’è il megayacht di quello che è secondo Forbes l’uomo più ricco di Russia: Alexey Mosdashov, presidente della società Severgroup, azionista della Rossiya. Lady M era ormeggiato a Imperia: 65 milioni di imbarcazione per 65 metri e una pista per l’atterraggio degli elicotteri. E poi la Finanza ha sequestrato Lady Lena: valore 55 milioni, quest’altro megayacht appartiene a Gennady Timchenko, magnate dell’energia, delle infrastrutture e dei trasporti e uno dei migliori amici di Putin da almeno 30 anni: era pronto a salpare per la Costa Azzurra dal porto di Salerno. La Gdf ha operato poi anche in Costa Smeralda, dove Alisher Usmanov (oligarca russo-uzbeko e cittadino onorario del comune di Arzachena) è di casa da quasi 30 anni: gli hanno sequestrato Villa Pevero, Arzachena, un immobile dal valore di 17 milioni di euro. Alla Sardegna l’oligarca ha regalato 500 mila euro nel periodo peggiore dell’emergenza sanitaria da Coronavirus. La villa più bella sul golfo del Pevero è sua dagli anni ’90. Qui le sue feste sono leggendarie, come lo sono i party sul suo yacht, Dilbar, sequestrato in Germania in questi giorni: era ad Amburgo in cantiere per manutenzione e migliorie. \n', 'Sul lago di Como, a Menaggio, sono state poi sequestrate ieri due ville da 8 milioni di euro: appartengono a Vladimir Soloviev, che non è un oligarca in senso stretto ma è punta di diamante della propaganda putiniana in qualità di presentatore tv, giornalista, intrattenitore. Sequestrata anche Villa Lazzareschi, in provincia di Lucca: con un valore di mercato di circa 3 milioni, è riconducibile a Oleg Savchenko. Uomo d’affari e membro della Duma, ha votato a favore della risoluzione relativa all’appello a Putin sulla necessità di riconoscere Donetsk e Lugansk, le autoproclamate repubbliche del Donbass. \n', 'I prossimi passi\n', 'Il lavoro della Guardia di Finanza prosegue, nel tentativo di svelare i giri d’affari nascosti. Secondo Repubblica una pista conduce già ad alcuni studi di commercialisti italiani del Nord Italia che in questo momento sono sotto la lente degli investigatori, e porta poi a Cipro e Malta dove molti di questi oligarchi hanno posizionato i loro trust «europei». Gli oligarchi, per investire in Italia, fanno largo ricorso a fondi d’investimento. Lo fa anche lo Stato russo: il fondo sovrano, Rdif, ha partecipazioni dirette in importanti imprese del nostro paese, scrive il Copasir, «attraverso partnership con importanti istituti di sviluppo italiani (Cassa Depositi e Prestiti e Fsi), implementando una serie di significativi progetti congiunti in Russia in settori tradizionali e maturi, tra cui infrastrutture di trasporto (insieme ad Anas), industria dell’energia elettrica (insieme a Enel), allevamento (insieme ad Inalca) e industria alimentare». Nelle ultime ore sono stati segnalati almeno tre sequestri alle dogane di scali aeroportuali di cittadini russi fermati con valigie cariche di soldi. E l’intelligence europea sta lavorando su svariate segnalazioni di viaggi di alcuni dei più influenti oligarchi, dalla Russia verso il Medio Oriente. \n', 'In copertina ANSA/ FABRIZIO TENERELLI | La Guardia di Finanza ha ‘congelato’ nel porto di Sanremo il maxi yacht ‘Lena’, imbarcazione di 52 metri con valore stimato in 50 milioni di dollari, di proprietà del magnate russo dell’energia e delle infrastrutture Gennady Timchenko, amico di Putin ancora prima dell’ascesa dello ‘zar’ al Cremlino, proprietario di Volga Group e socio di Novatek, 5 marzo 2022. ']"
551,news-917019,"Ucraina, si combatte a Mykolaiv: nel mirino delle forze russe la centrale nucleare di Yuzhnoukrainsk",https://www.open.online/2022/03/06/guerra-ucraina-centrale-nucleare-yuzhnoukrainsk,2022-03-06 09:27:00,"['Ucraina, si combatte a Mykolaiv: nel mirino delle forze russe la centrale nucleare di Yuzhnoukrainsk\n', '\n', 'Alcuni giorni fa, l’ambasciatrice Usa alle Nazioni Unite, Linda Thomas-Greenfield, aveva parlato di «pericolo imminente»\n', 'Violenti combattimenti nella mattina di oggi, 6 marzo, hanno interessato la città ucraina di Mykolaiv, nel Sud del Paese. Lo ha fatto sapere lo stato maggiore di Kiev. L’area è altamente strategica per almeno due ragioni. La prima è che la città è un’importante porta sul Mar Nero e si trova a pochi chilometri da Odessa, città strategica e obiettivo delle forze di Mosca. Non solo. Mykolaiv è situata a sole 70 miglia dalla centrale nucleare di Yuzhnoukrainsk, una delle più importanti del Paese. Alcuni giorni fa, l’ambasciatrice Usa alle Nazioni Unite, Linda Thomas-Greenfield, ha detto al Consiglio di sicurezza dell’Onu che la minaccia per l’impianto di Yuzhnoukrainsk è un «pericolo imminente». Il 4 marzo le forze russe hanno bombardato un’area vicina alla centrale nucleare di Zaporizhzhia.']"
552,news-916961,«Gli Usa lavorano a un piano in caso di assassinio di Zelensky»: la strategia di Biden per garantire una «linea di successione»,https://www.open.online/2022/03/06/ucraina-usa-assassinio-zelensky,2022-03-06 07:11:00,"['«Gli Usa lavorano a un piano in caso di assassinio di Zelensky»: la strategia di Biden per garantire una «linea di successione»\n', '\n', 'Secondo il New York Times, Washington punta ad assicurarsi che ci sia un governo ucraino indipendente nell’ipotesi in cui la Russia dovesse cercare di insediare a Kiev un suo esecutivo fantoccio\n', 'Secondo il New York Times, gli Stati Uniti e i Paesi alleati lavorano a un piano per garantire una «linea di successione» in Ucraina nel caso in cui il presidente Volodymyr Zelensky venga catturato o ucciso dalle forze russe. Il quotidiano statunitense cita alcune fonti secondo cui Washington punta ad assicurarsi che ci sia un governo ucraino indipendente nell’ipotesi in cui la Russia dovesse cercare di insediare a Kiev un suo esecutivo fantoccio. Da quando è iniziata la guerra in Ucraina, Zelensky ha sempre insistito sulla propria volontà di non lasciare il Paese. Tuttavia, scrive il britannico The Sun, le forze speciali di Usa e Regno Unito, insieme alle truppe ucraine, stanno preparando il salvataggio ad alto rischio del presidente dell’Ucraina. 150 Navy Seals americani, 70 soldati dell’élite britannica e le forze di Kiev si troverebbero in una remota base militare in Lituania per studiare il salvataggio di Zelensky. Il piano verrebbe messo in atto solo in caso di richiesta da parte dello stesso presidente ucraino.']"
553,news-915181,"Ucraina, lunedì il terzo round dei negoziati. Bennett fa il mediatore: incontra Putin e chiama Zelensky, poi vola a Berlino",https://www.open.online/2022/03/05/crisi-ucraina-5-marzo,2022-03-05 23:15:00,"['Ucraina, lunedì il terzo round dei negoziati. Bennett fa il mediatore: incontra Putin e chiama Zelensky, poi vola a Berlino\n', '\n', 'Nessun cessate il fuoco: le forze russe riprendono i raid. Lavrov attacca Zelensky: «Vuole il conflitto tra Mosca e Nato». Putin: «Le sanzioni sono una dichiarazione di guerra»\n', 'Mariupol è sotto assedio. Mentre si attendono nuovi colloqui tra Russia e Ucraina nel week end, non decollano le operazioni di evacuazione dei civili. Nel pomeriggio di oggi, 5 marzo, le forze di Mosca hanno fatto sapere di avere ripreso l’offensiva sulla città. Nel frattempo gli Stati Uniti hanno consegnato circa il 70% delle armi previste nel pacchetto da 350 milioni di dollari approvato da Joe Biden per aiutare l’Ucraina. Le armi sono arrivate in Polonia e in Romania e poi spedite, via terra, nell’Ucraina occidentale per essere distribuite su tutto il territorio. Cnn, Cbs e Abs annunciano intanto la fine delle trasmissioni. \n', '23.45 – Visa e Mastercard bloccano tutte le operazioni in Russia\n', 'Visa e Mastercard sospendono le operazioni in Russia: lo riferiscono due comunicati. Secondo il WSJ, le carte dei loro circuiti rappresentano il 74% delle transazioni di pagamento nel Paese. Pochi giorni fa i due circuiti avevano bloccato diverse istituzioni finanziarie russe dalla loro rete, per allinearsi alle sanzioni governative per l’invasione dell’Ucraina. Sia Visa che Mastercard hanno dichiarato che doneranno due milioni di dollari in aiuti umanitari. \n', '23.00 – Oltre 80 mila persone senza corrente a Luhansk\n', 'Ci sono oltre 82.000 persone senza corrente elettrica nella regione di Luhansk, nell’Ucraina orientale, a causa dei bombardamenti russi. A darne notizia è il consiglio comunale di Rubizhne in una nota citata dai media locali. Sono 23 le zone parzialmente senza elettricità, mentre 33 sono completamente al buio.\n', '22.30 – Zelensky supplica il Congresso Usa: «Mandateci aerei»\n', 'Il presidente ucraino Volodymyr Zelensky ha tenuto un lungo videocollegamento con oltre 300 parlamentari statunitensi in cui ha avanzato diverse richiesta. A darne notizia è Politico, che cita fonti che hanno preso parte all’incontro virtuale. Zelensky avrebbe «fatto una supplica disperata» per l’invio di aerei, secondo il leader democratico al Senato Chuck Schumer. Il leader ucraino ha sostenuto inoltre che il popolo russo deve sentire il dolore delle sanzioni tanto quanto stanno soffrendo gli ucraini e ha evocato l’esclusione di Mosca da Visa e Mastercard.\n', '22.00 – Mosca: «Non è chiaro se il negoziatore sia morto»\n', '«Non ci sono ancora chiare informazioni sul fatto che Denis Kireyev “sia stato effettivamente ucciso». Il presidente della Commissione esteri della Duma russa, Leonid Slutsky, mette altri dubbi sul caso del negoziatore ucraino che sarebbe stato ucciso dopo i colloqui tra Mosca e Kiev. «Denis Kireyev, che una volta era un noto banchiere, è attualmente, per quanto ne so, una persona di fiducia di David Arakhamia, capo della delegazione ucraina ai colloqui con la Russia e leader del partito di maggioranza della Verkhovna Rada, il parlamento ucraino», ha detto Slutsky.\n', '21.20 – Anonymous attacca il sito dei servizi di sicurezza russi\n', 'Il sito internet dei servizi di sicurezza russi Fsb.ru risulta irraggiungibile. Il gruppo di hacker Anonymous, che nei giorni scorsi è stato autore di simili attacchi a siti governativi di Mosca (compreso quello del Cremlino e quello del colosso energetico Gazprom), ha rivendicato l’attacco su Twitter. \n', '20.30 – L’esercito ucraino: «Kireyev era il nostro 007, ucciso mentre ci difendeva»\n', '«Durante l’esecuzione di compiti speciali, tre spie sono state uccise. Erano dipendenti della direzione principale dell’intelligence del Ministero degli affari interni: Alexei Ivanovich, Chibineev Valery Viktorovich, Denis Borisovich Kireyev. Sono morti difendendo l’Ucraina e il loro impegno ci ha avvicinato alla vittoria!». Questo quanto afferma l’esercito ucraino in un tweet nel quale viene confermata la morte di Kireyev. Un post che però ribalta la versione dei media secondo cui l’uomo è stato ucciso dagli 007 di Kiev perché ritenuta una spia di Mosca.\n', '19.59 – Zelensky rilancia: «No-fly zone e stop import del petrolio russo»\n', 'Nel vertice in videoconferenza con i senatori americani, il presidente ucraino Zelensky è tornato a chiedere l’imposizione della no-fly zone, che però la Nato e il Pentagono hanno già bocciato, oltre che il bando dell’importazione di petrolio russo.\n', '19.45 – Bennett telefona a Zelensky da Mosca \n', 'Dopo un colloquio di tre ore con il presidente russo Putin, il premier israeliano Naftali Bennett ha telefonato da Mosca al presidente ucraino Zelensky. A renderlo noto sono i media israeliani. Così facendo il premier israeliano si accredita come uno dei principali mediatori tra le due parti in guerra. Stando ad alcune informazioni che circolano, non confermate, ieri il premier israeliano è arrivato a Mosca in segreto. Zelensky ieri, sapendolo comunque in Russia, avrebbe ignorato la telefonata di Bennett da Mosca. Dopo il colloquio di oggi con Putin, Bennett ha proseguito in volo per Berlino, dove è atteso dal cancelliere tedesco Scholz. Bennett e Scholz si erano già visti mercoledì scorso a Gerusalemme.\n', '19.15 – Blinken incontra Kuleba alla frontiera con la Polonia\n', 'Il segretario di Stato Usa Antony Blinken sta incontrando il ministro degli Esteri ucraino Dmytro Kuleba al confine tra l’Ucraina e la Polonia. Il capo della diplomazia di Kiev chiede agli Stati Uniti aerei e sistemi di difesa aerea. Sulla No – fly zone la Nato non cede e Kiev accusa: «Saremo noi a pagarne il prezzo». Prima dell’incontro, Blinken ha visitato il confine dove centinaia di migliaia di persone sono fuggite dai combattimenti da quando la Russia ha invaso l’Ucraina il 24 febbraio. Il segretario di Stato Usa ha ascoltato i racconti dei funzionari polacchi alle prese con la crisi umanitaria, mentre centinaia di ucraini attraversavano la frontiera. \n', '19.02 – Kuleba: «Smettiamo di finanziare la morte degli ucraini»\n', '«Ringraziamo tutti i donatori che stanno aiutando l’Ucraina. Questo però non è ancora abbastanza, la guerra continua. Dobbiamo aumentare le pressioni sulla Russia. L’Ucraina chiede un nuovo pacchetto di sanzioni contro Mosca. Chiudere l’accesso a Swift, chiudere l’accesso alle criptovalute, chiudere il commercio del petrolio russo che finanzia le morti degli ucraini – sono le parole del ministro degli Esteri ucraino Kuleba -. Il modo per fermare le forze russe è quello di aumentare le pressioni sulla Russia e dichiarare la no-fly zone». \n', '18.57 – Sequestrato un ospedale psichiatrico vicino a Kiev, con 670 pazienti\n', 'A Borodyanka, a circa 60 chilometri da Kiev, le forze russe hanno sequestrato un ospedale psichiatrico che ospita 670 persone. Lo ha fatto sapere il governatore della regione Oleksiy Kuleba, citato dal Guardian. «Sono persone con esigenze speciali, necessitano di aiuto costante, molti di loro sono stati costretti a letto per anni. Stanno finendo l’acqua e le medicine», spiega. Stando a quanto riportato da fonti locali, gli assalitori sarebbero forze cecene arrivate e i contatti con l’istituto sono stati interrotti.\n', '18.45 – I media di Kiev: «Gli ucraini riprendono il controllo di Mykolayv»\n', 'Le forze armate ucraine hanno fatto sapere di aver ripreso il controllo di Mykolayv, città portuale del sud, dove ieri erano entrati i russi. A renderlo noto è il Kyiv Independent sul quale si legge che i militari ucraini hanno sequestrato l’equipaggiamento russo. Il governatore di Mykolayv, Vitaly Kim, ha parlato anche di alcune vittime civili, senza però specificarne il numero esatto. \n', '18.25 – Lunedì il terzo round di colloqui\n', 'Si terrà lunedì il terzo round dei colloqui per i negoziati tra Ucraina e Russia. A renderlo noto è l’agenzia russa Interfax. \n', '18.10 – Il premier israeliano Bennett a Mosca\n', 'Il premier israeliano Naftali Bennett è a Mosca per discutere della crisi ucraina con il presidente russo Vladimir Putin, dopo i colloqui a distanza avuti negli ultimi giorni. Bennett, che ha parlato anche con il presidente ucraino Vlodymyr Zelensky, avrebbe informato preventivamente la Casa Bianca della sua visita al Cremlino. Il viaggio di Bennett è stato definito «inusuale» in quanto si è svolto di sabato e il premier israeliano è notoriamente religioso. Il suo portavoce ha chiarito che l’ebraismo consente di violare lo shabbat quando l’obiettivo è preservare la vita umana.\n', '17.45 – Mosca: «Ripresa l’offensiva a Mariupol»\n', 'Il ministero della Difesa russo ha fatto sapere che l’offensiva a Mariupol «è ripresa a causa della riluttanza da parte ucraina ad esercitare pressione sui nazionalisti per prolungare la tregua». \n', '16.40 – Zelensky: «Rispettare la tregua»\n', 'Il presidente ucraino Volodymyr Zelensky ha lanciato un appello perché la tregua venga rispettata immediatamente e sia consentita l’evacuazione dei civili. «I corridoi umanitari devono funzionare oggi a Mariupol e Volnovakha, per salvare donne bambini e anziani e dare cibo e medicine a chi è rimasto», ha detto il presidente ucraino. «Quasi 10mila soldati russi sono stati uccisi», ha proseguito Zelensky. «Sono 18enni, ventenni, quasi bambini, soldati a cui non è stato spiegato che stavano andando a combattere».\n', '15.31 – Problemi nell’evacuazione di Volnovakha\n', 'Continuano i problemi di evacuazione nelle città ucraine. Nonostante la promessa di corridoi umanitari per far uscire i civili, anche nel caso di Volnovakha le autorità ucraine hanno reso noto che solo 400 persone sono state evacuate. Impossibile lasciare la città e impossibile lasciare gli insediamenti vicini. Il piano iniziale era di evacuare oltre 15mila civili durante le tregua, iniziata alle 8 del mattino italiane. «Sebbene avessimo l’intenzione e il trasporto necessario per evacuare molte più persone, abbiamo dovuto fermare il movimento della colonna, perché i russi hanno ricominciato a bombardare Volnovakha senza pietà ed era molto pericoloso spostarsi», ha detto il governatore regionale Pavlo Kyrylenko.\n', '13.58 – Putin: «In Ucraina nel 2014 c’è stato un golpe»\n', '«In Ucraina nel 2014 c’è stato un colpo di Stato», ha detto Vladimir Putin. «Alla popolazione del Donbass e della Crimea sono stati impediti i diritti più basilari, come quello di parlare nella loro lingua». «Le sanzioni contro la Federazione russa equivalgono a una dichiarazione di guerra», ha aggiunto. Putin ha poi parlato dello slittamento dell’evacuazione dei civili a Mariupol: «Il lavoro dei corridoi umanitari, in particolare di quello di Mariupol, viene impedito dai nazionalisti ucraini». Stando a quanto riferisce l’agenzia Interfax, Putin ha minacciato il futuro dell’Ucraina «come stato»: «Se la dirigenza ucraina attuale continua a fare quello che fa e non comprende le nostre preoccupazioni sulla possibilità che armi nucleari possano essere piazzate sul suo territorio, mette in pericolo il futuro dell’Ucraina come essere uno Stato». \n', '13.35 – Onu, entro il weekend i rifugiati saranno 1,5 milioni\n', 'Il numero di rifugiati in fuga dall’invasione russa potrebbe potenzialmente raggiungere 1,5 milioni entro questo weekend, spiega il capo dell’agenzia delle Nazioni Unite per i rifugiati, Filippo Grandi. L’Onu al momento ipotizza che più di 1,3 milioni di persone abbiano già lasciato l’Ucraina. «Questa è la crisi dei rifugiati più rapida che abbiamo visto in Europa dalla fine della seconda guerra mondiale», dice Grandi citato dal Guardian.\n', '13.27 – Le emittenti tedesche Ard e Zdf chiudono in Russia\n', 'Le emittenti tedesche Ard, Zdf hanno annunciato che interromperanno le loro trasmissioni dalla Russia, dice l’Afp.\n', '13.11 – Aeroflot cancella tutti i voli internazionali\n', 'Aeroflot ha cancellato tutti i voli internazionali dall’8 marzo, dice la compagnia aerea russa in un comunicato\n', '13.08 – Gli 007 di Kiev uccidono un loro negoziatore: «Era una spia»\n', 'I servizi segreti ucraini (Sbu) avrebbero ucciso un componente della squadra negoziale ucraina con l’accusa di tradimento. Secondo fonti del media di Kiev Ukrainska Pravda, l’uomo è stato ucciso durante un tentativo di arresto. C’erano, si spiega, «forti prove» che stava dando informazioni alla Russia. \n', '12.57 – La Marina ucraina ai residenti di Odessa: «State lontani dalle coste»\n', 'La Marina ucraina ha invitato i residenti di Odessa e dell’intera regione a stare lontani dalla costa, dice l’agenzia di stampa ucraina Unian ricordando i timori della possibilità di uno sbarco anfibio delle forze russe. «Ti chiediamo di non spostarti sulla costa della regione di Odessa. È pericoloso per la tua vita! Esortiamo i pescatori e i proprietari di barche a non spostarsi vicino alle coste della regione di Odessa, per non mettersi in pericolo sotto possibili incendi e campi minati!», si legge nel messaggio \n', '12.53 – Blinken: «Difenderemo ogni centimetro del territorio Nato»\n', '«Difenderemo ogni centimetro del territorio della Nato», dice il segretario di stato Usa Blinken parlando in Polonia. \n', '12.43 – Per Lavrov ai corridoi umanitari a Mariupol «non si è presentato nessuno»\n', 'Ai corridoi umanitari aperti stamani in Ucraina a Mariupol e Volnovakha «non si è presentato nessuno», dice in conferenza stampa il ministro degli Esteri russo, Serghei Lavrov, secondo quanto riporta l’agenzia Interfax. \n', '12.35 – Domani telefonata Erdogan-Putin\n', 'Il presidente turco Recep Tayyip Erdogan prevede di sentire domani al telefono Vladimir Putin. «Questa guerra deve essere fermata immediatamente, è necessario sedersi al tavolo dei negoziati. Il nostro presidente sta conducendo una diplomazia molto intensa. Avrà colloqui con Putin domani», dice il portavoce presidenziale turco Ibrahim Kalin in onda sul canale N-TV, secondo quanto riporta la Tass. \n', '12.30 – Lavrov: «Zelensky vuole la guerra Nato-Russia»\n', '«Zelensky è dispiaciuto che la Nato non intervenga, vuol dire che non vuole risolvere il conflitto con la diplomazia. Cerca di provocare il conflitto contro la Russia con la partecipazione della Nato», dice il ministro degli esteri russo Sergej Lavrov. «Ha una frenesia militarista».\n', '12.00 – L’evacuazione di Mariupol è stata posticipata\n', 'L’evacuazione dei civili da Mariupol è stata posticipata, secondo il consiglio comunale di Mariupol citato dalla Bbc. La parte russa, ripetono, non ha osservato il cessate il fuoco temporaneo in atto. I residenti dovrebbero disperdersi e trovare luoghi di rifugio: le autorità locali spiegano che presto verranno fornite ulteriori informazioni. Il vicesindaco della città ha detto alla Bbc che Mariupol è ancora oggetto di bombardamenti, e ci sono anche notizie che sono in corso combattimenti verso la parte finale del percorso di evacuazione. Un residente di Mariupol all’interno della città dice alla Bbc che il suono dei bombardamenti continua, nonostante l’accordo di cessate il fuoco che doveva iniziare alle 9 ora locale, le 10 ora italiana. «In questo momento sono a Mariupol, sono per strada. Riesco a sentire proiettili ogni tre o cinque minuti», dice Alexander, un ingegnere di 44 anni. «Il corridoio umanitario non ha senso. Vedo le auto di persone che hanno cercato di fuggire e stanno tornando».\n', '11.47 – Blinken arrivano in Polonia\n', 'Il segretario di Stato americano Antony Blinken è arrivato in Polonia: è il più alto funzionario Usa a visitare il paese dall’inizio della guerra. Incontrerà il primo ministro polacco Mateusz Morawiecki, il ministro degli Esteri Zbigniew Rau a Rzeszow, vicino al confine con l’Ucraina. Più di 780mila persone sono fuggite dall’Ucraina in Polonia dall’inizio dell’invasione russa del 24 febbraio. \n', '11.23 – Il Cremlino annuncia misure straordinarie per l’economia russa\n', 'La situazione dell’economia russa è in questo momento straordinaria, ciò richiede misure straordinarie, dice il Cremlino secondo quanto riferisce l’agenzia Tass.\n', '11.18 – Le autorità di Mariupol: «I russi non rispettano la tregua»\n', 'Secondo le autorità municipali di Mariupol i russi non stanno rispettando la tregua annunciata da Mosca lungo tutto il percorso concordato, scrive il Guardian. «Stiamo negoziando con la parte russa la conferma della tregua lungo l’intero percorso di evacuazione», ovvero lungo Mariupol, Nikolske, Rozivka, Polohy, Orikhiv, Zaporizhzhia, dice una nota.\n', '11.06 – “Congelata” villa Usmanov in Costa Smeralda\n', 'La Guardia di Finanza ha ‘congelato’ in Costa Smeralda una villa di lusso di proprietà del magnate russo-uzbeko del gas Alisher Usmanov. Si trova in località golfo del Pevero, una delle località più note della Costa Smeralda, e vale 17 milioni di euro. Sul mare davanti al Pevero ormeggia nei mesi estivi il maxi yacht Dilbar dell’oligarca amico di Putin, uno dei più grandi al mondo, che nei giorni scorsi è stato confiscato nel porto di Amburgo, in Germania. \n', '10.51 – Sequestrato il maxi yacht di Timchenko\n', 'La Guardia di Finanza ha ‘congelato’ nel porto di Sanremo il maxi yacht ‘Lena’, imbarcazione di 52 metri (valore stimato 50 milioni di dollari) di proprietà del magnate russo dell’energia e delle infrastrutture Gennady Timchenko, amico di Putin da sempre, da ancor prima che arrivasse al Cremlino, proprietario di Volga Group e socio di Novatek. Ieri nel porto di Imperia era stato ‘congelato’ il Lady M di Alexei Mordashov.\n', '10.42 – Kiev: «Mosca non approfitti del cessate il fuoco per fare avanzare le truppe»\n', '«Mosca non deve approfittare di un corridoio umanitario concordato per far avanzare le sue truppe», dice la vice prima ministra ucraina Iryna Vereshchuk avvertendo la Russia di non abusare del cessate il fuoco come riporta la Bbc. Il governo ucraino sta «verificando» le notizie che arrivano per cui le truppe russe starebbero usando il cessate il fuoco per avvicinarsi alle posizioni ucraine nelle aree lungo le rotte di evacuazione. «Usiamo questo canale per evacuare i civili – donne e bambini – e per consegnare merci umanitarie a coloro che sono rimasti», spega Vareshchuck. «Il mondo intero sta guardando». Il Comitato internazionale della Croce Rossa ha mediato i colloqui sul cessate il fuoco, conferma la vicepremier, e dirigerà le colonne di evacuazione lungo le rotte concordate fuori dalle città. \n', '10.25 – Msf: A Mariupol i corridoi umanitari sono ancora chiusi\n', 'Doveva partire per le 10 ore italiane l’evacuazione dei civili da Mariupol, tra le aree al momento pesantemente colpite dalla guerra in Ucraina. Ma lo staff di Medici senza Frontiere, ancora nei rifugi della città, fa sapere che l’apertura dei corridoi umanitari annunciata da Mosca non è ancora avvenuta. «I civili non possono rimanere bloccati in zona di guerra», avverte Christine Jamet di MSF. «Le persone che cercano sicurezza devono poter fuggire senza la paura di essere coinvolte nelle violenze». Sono oltre 200 mila le persone che saranno evacuate da Mariupol e più di 15 mila da Volnovakha, dice la vicepremier ucraina Irina Vereshchuk, secondo quanto scrive la Tass che cita il canale Tv Ukraine 24. \n', '10.07 – Il sindaco di Mariupol: «Pronti per l’evacuazione dei civili»\n', 'La città ucraina di Mariupol dovrebbe cominciare in questi minuti l’evacuazione dei civili e il corridoio umanitario resterà aperto per cinque ore. Sarà verso ovest confermano le autorità comunali a Mariupol, ovvero verso Zaporizhzhia. I civili lasceranno la città in bus organizzati che partono da tre punti in città. Sarà possibile andare via anche con mezzi privati ma solo lungo il percorso preposto: le autorità chiedono a chi viaggia su mezzi privati di usare al meglio tutto lo spazio a disposizione nei veicoli. È proibito deviare dal percorso stabilito. E si fa sapere che «ci saranno varie fasi di evacuazione in diversi giorni» per permettere a tutti i civili di lasciare la città sotto assedio. \n', '10.02 – A Volnovakha «cadaveri giacciono non raccolti e persone senza»\n', '«Circa il 90% della città di Volnovakha è stata danneggiata dai bombardamenti», dice il parlamentare locale Dmytro Lubinets al Kyiv Independent. La città si trova nell’area di Donetsk. «I cadaveri giacciono non raccolti e le persone che si nascondono nei rifugi stanno finendo il cibo». A Volnovakha come a Mariupol scatterà tra poco la tregua decisa da Mosca per consentire l’evacuazione dei civili.\n', '9.54 – La manifestazione di Cherson\n', 'Un gruppo di manifestanti ucraini si è riunito in queste ore nel centro di Cherson per contestare «gli occupanti russi», che nei giorni scorsi hanno preso il controllo della città, a maggioranza russofona. «Cherson è Ucraina», hanno scandito i dimostranti sventolando le bandiere ucraine, come si vede in un video pubblicato dall’attivista di Femen, Inna Shevchenko.\n', 'Ieri gli abitanti si erano sdraiati davanti ai mezzi russi per non lasciarli entrare in città. \n', '9.35 – Chernobyl, il personale sequestrato\n', 'Il Kiev Independent scrive\n', 'che il personale della centrale nucleare di Chernobyl è rimasto\n', 'intrappolato 10 giorni dopo la sua cattura da parte delle forze\n', 'russe. «Non possiamo sostituire le persone, stanno già facendo il\n', 'loro turno da 10 giorni. Sono divisi in due gruppi, che si\n', 'sostituiscono a vicenda, ma sono stanchi mentalmente e fisicamente,\n', 'emotivamente», ha detto al quotidiano Yury Fomichev, sindaco di\n', 'Slavutych, una città nel nord dell’Ucraina costruita per il\n', 'personale evacuato dalla centrale nucleare di Chernobyl dopo il\n', 'disastro del 1986.\n', '\n', '9.07 – Ucraina: 66mila tornati dall’estero per combattere\n', 'Il ministro della Difesa\n', 'ucraino Oleksii Reznikov ha dichiarato che 66.224 uomini ucraini\n', 'sono tornati dall’estero per unirsi alla lotta contro l’invasione\n', 'russa. «Ecco quanti uomini sono tornati dall’estero in questo\n', 'momento per difendere il loro paese dall’orda. Queste sono altre 12\n', 'brigate combattenti e motivate! Ucraini, siamo invincibili», ha\n', 'detto Reznikov. Non è possibile verificare l’attendibilità e\n', 'l’appropriatezza dei numeri forniti. Sempre secondo gli ucraini sono\n', 'oltre 10mila i soldati russi che sono morti dall’inizio\n', 'dell’offensiva in Ucraina. Secondo le forze armate sono stati\n', 'distrutti, tra gli altri, 39 aerei, 40 elicotteri, 269 carri armati,\n', '945 veicoli corazzati e 105 pezzi di artiglieria.\n', '8.51 – Cessate il fuoco \n', 'Il cessate il fuoco è in corso dalle 8 italiane a Mariupol, e a partire dalle 10 il sindaco avvierà l’evacuazione dei civili dalla città portuale sul Mar d’Azov. La tregua provvisoria è stata concessa questa mattina da Mosca dopo la richiesta della città sotto assedio. \n', '8.18 – Intelligence Uk: 4 città ucraine circondate\n', 'L’intelligence britannica\n', 'ritiene che nelle ultime 24 i raid aerei e le operazioni militari\n', 'russi si siano ridotti di intensità. Restano nelle mani delle forze\n', 'russe le città di Kharkiv, Chernihiv e Mariupol, che, insieme a\n', 'Sumy, sono tutte circondate dalle forze russe. E ancora, secondo il\n', 'ministero della Difesa di Londra, le forze di Mosca «stanno\n', 'probabilmente avanzando verso la città portuale meridionale di\n', 'Mykolaiv: c’è la possibilità che queste forze cerchino di aggirare\n', 'la città per dare priorità all’avanzata verso Odessa».\n', '7.40 – Il corridoio umanitario russo \n', 'Il ministero della difesa russo dichiara un corridoio umanitario e un cessate il fuoco dalle 10 ora di Mosca (le 8 in Italia) per l’uscita dei civili da Mariupol e Volnovakha. Corridoi umanitari e vie di uscita sono stati concordati con la parte ucraina. «Oggi, 5 marzo, si annuncia una tregua a partire dalle 10 del mattino ora di Mosca e corridoi umanitari sono aperti per l’uscita di civili da Mariupol e Volnovakha», ha affermato il ministero russo secondo la Tass. Il corridoio umanitario di Mariupol, fa sapere l’Afp, aprirà alle 9 (ora locale). \n', '7.33 Sirene d’allarme\n', 'Sirene d’allarme suonano a Kiev, Khirkiv, Chernihiv, Suny e in altre città dell’Ucraina. \n', '6,45 – Kiev e i negoziati\n', '«La posizione della\n', 'Russia è dura. La posizione dell’Ucraina è dura, quindi non saranno\n', 'facili ma ci saranno», afferma Mikhaylo Podoliak, consigliere del\n', 'presidente ucraino Volodymyr Zelensky, riferendosi ai negoziati,\n', 'citato dalla Tass, precisando che le trattative procederanno in\n', 'un’atmosfera costruttiva. Intanto il portavoce del Cremlino, Dmitry\n', 'Peskov, dice a Sky News Arabia, che l’operazione russa non punta a\n', 'dividere l’Ucraina ma a trasformarla in un’area «smilitarizzata e\n', 'libera dall’ideologia neonazista».\n', '5,58 – La Russia: vogliamo smilitarizzare l’Ucraina\n', 'L’operazione russa non punta a dividere l’Ucraina in parti ma ad assicurare la sicurezza della Russia. Lo afferma il portavoce del Cremlino, Dmitry Peskov a Sky News Arabia, sottolineando che la Russia vuole un’Ucraina «smilitarizzata e libera dall’ideologia neonazista. Vogliamo che lo status neutrale dell’Ucraina sia nella costituzione e vogliamo garanzie che le armi in grado di cambiare gli equilibri di sicurezza in Europa non possano essere dispiegate».\n', '4,34 – Le voci dalla centrale \n', '«Smettete di sparare. State mettendo a rischio la sicurezza del mondo». È il grido d’allarme che si è diffuso dal sistema di allerta pubblico vicino alle centrale nucleare di Zaporizhzhia quando è stata attaccata. A mostrare il filmato e far sentire le voci è la Cnn.\n', '4.20 – Mariupol sotto assedio \n', 'La città di Mariupol è sottoposta all’assedio delle forze russe. Lo afferma il sindaco Vadim Boichenko, che ha chiesto la creazione di un corridoio umanitario. «Per il momento stiamo cercando soluzioni ai problemi umanitari e tutti i modi possibili per far uscire Mariupol dal blocco», ha aggiunto in un messaggio pubblicato sull’account Telegram dell’ufficio del sindaco di questa città di circa 450.000 abitanti, situata sul Mar d’Azov. I Paesi occidentali temono che la Russia possa bombardare le città ucraine per costringerle alla resa, provocando in questo modo un incremento notevole dei morti tra i civili. Lo riporta la Cnn che ha citato fonti di servizi di sicurezza occidentali.\n', '3.15 – Russi vicino alla centrale nucleare\n', 'Le forze armate della Russia si stanno avvicinando alla seconda centrale nucleare più grande dell’Ucraina. Linda Thomas-Greenfield, ambasciatrice degli Stati Uniti presso le Nazioni Unite, ha detto che «le forze russe sono ora a una trentina di chilometri, e stanno continuando ad avvicinarsi, dal secondo impianto nucleare più grande del Paese». Si tratta dell’impianto di Yuzhnoukrainsk nell’oblast di Mykolaiv, nell’Ucraina meridionale. Intanto bombardieri B52 americani hanno volato al confine orientale della Nato, in un’esercitazione con le aeronautiche tedesche e della Romania. Lo riporta Cnn citando la Us Air Force. I bombardieri americani hanno volato nello spazio aereo della Romania , non lontano dall’Ucraina, dopo essere partite dalla Raf Fairford, in Gran Bretagna. \n', '1.01 – Zelensky: sono a Kiev\n', '«Ogni due giorni dicono che sono scappato dall’Ucraina, da Kiev. Ma sono qua, lo vedete, al mio posto». Questo dice presidente ucraino Volodymyr Zelensky, in un video postato su Instagram, ha smentito l’annuncio fatto in precedenza dal presidente della Duma russa, Vyacheslav Volodin, secondo il quale lo stesso Zelensky era fuggito in Polonia. «Nessuno è scappato da nessuna parte, stiamo lavorando», aggiunge il presidente ucraino, citato da Interfax, indicando che con lui c’è il capo di gabinetto della presidenza Andriy Yermak. Intanto in solidarietà con l’Ucraina sotto attacco, portuali del Kent si sono rifiutati di scaricare due navi cisterna che trasportavano gas russo, obbligandole a dirigersi verso un’altra destinazione. Le navi Boris Vilkitsky e Fedor Litke sono state respinte dalla isola di Grain, il più grande terminal in Europa per le importazioni di gas naturale liquefatto.']"
554,news-916817,Zelensky fa ancora appello agli ucraini: «Unitevi all’offensiva contro il nemico russo» – Il video,https://www.open.online/2022/03/05/volodymyr-zelensky-messaggio-cittadini-ucraini-video,2022-03-05 20:47:00,"['Zelensky fa ancora appello agli ucraini: «Unitevi all’offensiva contro il nemico russo» – Il video\n', '\n', 'Il presidente ucraino torna a parlare ai suoi cittadini\n', 'Altro messaggio del presidente Volodymyr Zelensky alla popolazione ucraina. «Ogni metro della nostra terra ucraina conquistata dalla protesta e dall’umiliazione degli occupanti è un passo verso la vittoria per tutta l’Ucraina», ha detto rivolgendosi a chi sta reagendo all’invasione russa. «Ucraini, in tutte le nostre città dove è entrato il nemico, sentitelo, passate all’offensiva!», ha aggiunto, incitando la popolazione a scendere in campo per fermare l’avanzata di Mosca nelle città. Nelle ore precedenti, Zelensky aveva diffuso un altro videomessaggio nel quale diceva: «Sono sicuro che presto potremo dire alla nostra gente: tornate! Tornate da Polonia, Romania, Slovacchia e da tutti gli altri Paesi. Tornate perché non c’è più alcuna minaccia».']"
555,news-916733,"Ucraina, accelera la caccia energetica dell’Ue. Di Maio vola a Doha, von der Leyen vede Sánchez: «Ci libereremo dalla dipendenza russa»",https://www.open.online/2022/03/05/ucraina-unione-europea-energia-dipendenza-russa,2022-03-05 19:42:00,"['Ucraina, accelera la caccia energetica dell’Ue. Di Maio vola a Doha, von der Leyen vede Sánchez: «Ci libereremo dalla dipendenza russa»\n', '\n', 'Il ministro degli Esteri italiano in Qatar per cercare alternative al gas da Mosca: «Rafforzeremo la nostra cooperazione energetica con altri Paesi»\n', '«L’Ue deve liberarsi della dipendenza dal gas, petrolio e carbone della Russia». La presidente della Commissione europea Ursula von der Leyen ha parlato a margine dell’incontro a Madrid con Pedro Sánchez della crisi energetica provocata dalla guerra in Ucraina. «Dobbiamo diversificare, diventare più efficienti e investire massicciamente nelle rinnovabili». La Spagna, ha detto von der Leyen, grazie alla «quota impressionante di rinnovabili» nel suo mix energetico nazionale, «svolgerà un ruolo importante nel fornire l’Europa e per questo dobbiamo lavorare sulle interconnessioni tra la Penisola Iberica e il resto dell’Unione europea, è una delle priorità principali». Lo stesso Sánchez ha ribadito durante la dichiarazione congiunta con la presidente che «servono misure urgenti in ambito energetico», e in questi giorni i Paesi si tanno muovendo per trovare strategie alternative. \n', 'Di Maio a Doha\n', 'Nel tardo pomeriggio italiano, anche il ministro degli Esteri italiano Luigi Di Maio è intervenuto oggi sull’argomento. «Senza perdere un attimo di tempo, stiamo intervenendo per rafforzare con altri Paesi la nostra cooperazione energetica», ha detto in un post su Facebook dopo il viaggio in Qatar, a Doha. «Lavoriamo per aumentare le nostre forniture di gas nel breve, medio e lungo periodo, per evitare ogni genere di ricatto e avere alternative al gas russo. Dobbiamo agire in fretta per arginare i potenziali effetti economici di questa guerra portata avanti dal governo russo e tutelare famiglie e imprese italiane. Oggi ho avuto i primi colloqui e domani si continuerà».\n', '\n', 'Il tuo browser non supporta il tag iframe\n', ' Fonte: Agenzia Vista / Alexander Jakhnagiev \n', 'Immagine di copertina: EPA/SERGIO PEREZ']"
556,news-916567,"Ucraina, la crisi umanitaria in una foto: centinaia di persone ammassate a Irpin’ in attesa di essere evacuate",https://www.open.online/2022/03/05/ucraina-evacuazione-irpin-kiev-foto,2022-03-05 18:05:00,"['Ucraina, la crisi umanitaria in una foto: centinaia di persone ammassate a Irpin’ in attesa di essere evacuate\n', '\n', 'L’immagine diffusa in queste ore mostra la difficile situazione dei civili nella seconda settimana di guerra. I bombardamenti russi stanno rallentando i corridoi umanitari\n', 'Peggiora l’emergenza umanitaria in Ucraina, da quasi dieci giorni sotto attacco delle forze d’occupazione russe. Una foto diffusa in queste ore sui social network mostra centinaia di persone ammassate sotto un ponte distrutto a Irpin’, a ovest di Kiev, in attesa di essere evacuate. Il 3 marzo, durante il secondo round dei negoziati tra Kiev e Mosca, la Russia ha promesso la creazione di corridoi umanitari. Ma sono ore difficili: le violazioni del cessate il fuoco stanno osteggiando le operazioni di messa in salvo dei civili a Mariupol e Volnovakha, e anche in altre aree del Paese le evacuazioni sono rallentate. Le autorità ucraine hanno dichiarato che solo 400 persone sono state evacuate da Volnovakha e dagli insediamenti vicini a causa dei continui bombardamenti russi. Il piano iniziale era di evacuare oltre 15mila civili durante le tregua in programma per oggi. «I russi hanno ricominciato a bombardare senza pietà ed è molto pericoloso spostarsi», ha detto alla Bbc il governatore regionale Pavlo Kyrylenko.']"
557,news-916537,"Il racconto di Pavel, in piazza a Cherson per cacciare l’esercito: «Non abbiamo più la forza, nemmeno per avere paura» – Il video",https://www.open.online/2022/03/05/manifestazione-kherson-racconto-pavel-video,2022-03-05 17:14:00,"['Il racconto di Pavel, in piazza a Cherson per cacciare l’esercito: «Non abbiamo più la forza, nemmeno per avere paura» – Il video\n', '\n', 'Migliaia di manifestanti, molti dei quali russofoni, hanno costretto i militari russi a lasciare il centro della città\n', ' «Cherson è Ucraina». Lo hanno gridato in tanti davanti ai soldati russi, in piazza della Libertà, nel centro di Cherson, città dell’Ucraina meridionale, la prima a cadere lo scorso 2 marzo e oggi, 5 marzo, protagonista di una lunghissima manifestazione che ha spinto l’esercito fuori dal centro, almeno fino a sera. «Difficile fare una stima numerica su quanti eravamo, ma eravamo tanti e non avevamo paura. Siamo stati chiusi negli scantinati per tanti giorni, non abbiamo più la forza, nemmeno per avere paura», dice Pavel, 36 anni, che era in piazza tra i manifestanti.\xa0La Russia ha invaso l’Ucraina lo scorso 24 febbraio e nei primi giorni, quando il conflitto interessava le periferie di Cherson, Pavel si è arruolato come volontario civile per la difesa territoriale dell’Ucraina. \n', '«Io sono un musicista, non avevo mai preso in mano un’arma e non ho fatto il servizio militare. I tank avanzavano verso la città, noi civili in poche parole eravamo inutili. Così dopo un paio di giorni, ho lasciato le armi e mi sono offerto come volontario qui in città. Ma, da quando è occupata, non possiamo spostarci in macchina, quindi anche fare il volontario è diventato difficile e mi sono chiuso in casa. Almeno oggi volevo rendermi utile, sono sceso in strada per far sentire la nostra voce. Cherson è nostra, Cherson è Ucraina», spiega, specificando che non si sente di farci pubblicare sue foto, per paura di essere identificato. Aggiunge che i militari russi hanno sparato qualche colpo in aria per disperdere la folla, ma non hanno sparato contro i civili. Versione che ci è stata confermata anche da altre fonti. «Guardateci, eravamo pacifici, disarmati, nessuno li ha aggrediti, volevamo solo far sentire loro la nostra voce», continua.\n', '\n', 'Il tuo browser non supporta il tag iframe\n', 'I giorni dell’assedio nello scantinato\n', 'Ha una moglie e un bambino di sette mesi, che nei giorni di bombardamenti, quando sono state attaccate anche case dei civili, si sono nascosti nello scantinato della loro abitazione, nel centro di Cherson. «Lo scantinato non era predisposto per una guerra ovviamente, ma l’abbiamo sistemato al meglio», dice. Gli chiediamo se abbiano da mangiare, visto che da quando è iniziato il conflitto i supermercati non vengono riforniti. «Per fortuna avevamo delle scorte e mio figlio è ancora allattato al seno quindi l’importante era far mangiare la mamma e questo siamo riusciti a farlo», afferma. Pavel e la sua famiglia abitano nel centro della città: «Qui i soldati russi da tre giorni camminano indisturbati, come se fossero i padroni della città, per questo era importante scendere in piazza per far capire loro che siamo noi, popolo, i veri vincitori». Pavel parla russo, come la maggior parte degli abitanti di Cherson, ma assicura che in città nessuno voleva essere liberato: «Non ho mai sentito nessuno, qui, dire che vorrebbe che Cherson fosse annessa alla Russia o qualcosa del genere. Vladimir Putin ha detto che voleva\xa0 liberarci, ma ha creato una catastrofe umanitaria». \n', 'Come tanti altri a Cherson, vorrebbe lasciare la città per mettere al sicuro la sua famiglia: «Le strade sono bloccate, qui siamo ostaggi». Ma la sua angoscia più grande, oggi, è per suo figlio maggiore, di dieci anni, che vive a Kharkiv con la prima moglie. «È nascosto da quasi dieci giorni nello scantinato dell’ospedale pediatrico, dove lavora la mia ex moglie. Ho tanta paura per lui. Kharkiv la stanno massacrando, come se volessero cancellarla per sempre». Intanto, nel pomeriggio di oggi, i tank russi hanno lasciato, uno dopo l’altro, la Piazza della Libertà, luogo simbolo della città di Cherson. La paura di molti manifestanti è che i militari russi si siano spostati in periferia per riprendere i bombardamenti, come azione punitiva per la mobilitazione. Al momento non ci sono conferme di un nuovi attacchi contro le abitazioni dei civili, ma proprio da Cherson arrivano inquietanti immagini di un bombardamento, partito dalla periferia verso Mykolaiv. ']"
558,news-916489,"Chi era Denis Kireev, il negoziatore di Kiev ucciso dai servizi ucraini? E perché è stato ammazzato?",https://www.open.online/2022/03/05/ucraina-chi-era-denis-kireev,2022-03-05 16:16:00,"['Chi era Denis Kireev, il negoziatore di Kiev ucciso dai servizi ucraini? E perché è stato ammazzato?\n', '\n', 'Seduto al tavolo dei colloqui con Mosca, non compariva nell’elenco ufficiale della delegazione. Era ritenuto molto vicino al braccio destro dell’ex presidente filo-russo Yanukovich\n', '[Aggiornamento a fine articolo] Uno dei negoziatori ucraini che hanno partecipato al primo round di colloqui in Bielorussia è stato «ucciso dai servizi di sicurezza dell’Ucraina (SBU)» durante un tentativo di arresto. Si tratta del banchiere Denis Kireev, riporta il sito di informazione ucraino Obozrevatel. L’uomo era sospettato di tradimento, accusato di fornire informazioni al nemico russo. Contro di lui ci sarebbero «prove evidenti», comprese intercettazioni telefoniche. Due particolari emergono sull’incontro in Bielorussia. Il nome di Kireev non compariva nell’elenco della delegazione ufficiale del governo ucraino. Un altro dettaglio che balza all’occhio è che nei colloqui i rappresentanti ufficiali ucraini erano in tenuta militare o in abiti civili, senza rispettare un “dress code”, contrariamente a Denis Kireev, in giacca e cravatta.\n', 'I legami con Andriy Klyuyev\n', 'Denis Kireev, come riporta Obozrevatel, era sospettato di tradimento e ritenuto un uomo dei fratelli Klyuyev, tra cui il politico Andriy, già uomo di fiducia dell’ex presidente filo-russo Victor Yanukovich. Andriy Klyuyev è noto per le sue attività volte alla destabilizzazione dell’Ucraina a favore dei filo-russi, venne sanzionato dall’Unione europea e i suoi conti furono congelati. Non ci è dato sapere il ruolo di Denis Kireev né il motivo della sua presenza ai negoziati. Al momento, né dal fronte ucraino né da quello russo svelano questo mistero. L’uccisione del banchiere «traditore» è stata subito ripresa dai media russi, i quali hanno iniziato a diffondere l’idea che si tratti di un gesto intimidatorio indirizzato ai negoziatori ucraini.\n', 'Secondo quanto dichiarato in serata dall’account ufficiale dell’intelligence ucraina, tramite un tweet pubblicato alle 20:17 (ora italiana), Denis Kireev non sarebbe affatto un traditore, ma un eroe. Tutto verrebbe dunque ribaltato, ritrovandoci le autorità ucraine che smentiscono sia i media ucraini che quelli russi definendo ufficialmente Kireev come una spia ucraina.']"
559,news-916397,"A Roma la manifestazione per la pace in Ucraina, Landini: «La guerra non si combatte con la guerra» – I video",https://www.open.online/2022/03/05/guerra-ucraina-manifestazione-roma-video,2022-03-05 16:04:00,"['A Roma la manifestazione per la pace in Ucraina, Landini: «La guerra non si combatte con la guerra» – I video\n', '\n', 'La manifestazione nazionale Europe for peace in piazza San Giovanni. La Cisl non aderisce e accusa la Cgil di neutralità\n', 'Arriva in piazza San Giovanni intorno alle 15 la testa del corteo per la pace in Ucraina. Una manifestazione nazionale per il cessate il fuoco e «per un’Europa di pace» alla quale prendono parte 50 mila persone secondo gli organizzatori, circa 20 mila secondo la questura. Nel percorso tradizionale da piazza Esedra a piazza San Giovanni, il lungo corteo sfoggia bandiere della pace, insieme a quelle dell’Ucraina. In tanti alzano al cielo cartelli per chiedere il cessate il fuoco: «Stop war, stop Putin», «Uniti per la pace», «Disarmo totale e pace subito», «Stop alla guerra sui bambini». A organizzare la manifestazione, la Rete italiana per la pace e il disarmo insieme a Cgil e a molte altre associazioni. Partecipano: Anpi, Arci, Acli, Libera, Legambiente, Emergency, Greenpeace, i comitati per la Costituzione, Rete degli Studenti Medi e l’Unione degli Universitari. Presente Uil, ma non c’è invece Cisl che ha scelto di dissociarsi, in polemica con le organizzazioni pacifiste e con la stessa Cgil, perché non si riconosce «nella neutralità attiva». Il documento della manifestazione è stato più volte riscritto, proprio per tenere dentro quante più posizioni.\n', '\n', 'Il tuo browser non supporta il tag iframe\n', 'Dopo l’arrivo a piazza San Giovanni l’intervento del segretario generale di Cgil, Maurizio Landini: «Esprimiamo con grande forza la nostra solidarietà al popolo ucraino, che oggi subisce la decisione criminale di Putin, un nemico della democrazia, della libertà, dell’autodeterminazione dei popoli. La nostra solidarietà va anche al popolo russo che manifesta per la pace nonostante il rischio di essere arrestati». Ma, aggiunge il segretario, «la guerra non si combatte con la guerra. È il momento non di armare ma di disarmare il mondo. È il momento che l’Onu faccia la sua parte» con un coinvolgimento diretto nelle trattative tra Russia e Ucraina per il cessate il fuoco. \n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', 'Foto e video: Chiara Piselli']"
560,news-916505,"Ucraina, la minaccia di Putin: «Chi imporrà la no-fly zone entrerà in guerra con la Russia»",https://www.open.online/2022/03/05/ucraina-putin-vs-no-fly-zone,2022-03-05 15:48:00,"['Ucraina, la minaccia di Putin: «Chi imporrà la no-fly zone entrerà in guerra con la Russia»\n', '\n', 'Il presidente russo: «Una decisione simile avrebbe conseguenze colossali e catastrofiche per il mondo intero»\n', 'Vladimir Putin ha avvertito che qualsiasi Paese cercherà di imporre una no-fly zone sull’Ucraina entrerà in guerra con la Russia. «Qualsiasi movimento in questa direzione sarà considerato da noi come la partecipazione di quel Paese a un conflitto armato», ha detto il presidente russo. Putin ha aggiunto che la decisione di imporre una no-fly zone avrebbe «conseguenze colossali e catastrofiche non solo per l’Europa ma anche per il mondo intero». Il presidente russo ha poi smentito che il Cremlino stia progettando di dichiarare la legge marziale. «La legge marziale dovrebbe essere introdotta solo nei casi in cui c’è un’aggressione esterna, non lo stiamo sperimentando al momento e spero che non lo faremo», ha detto Putin. In precedenza il presidente russo aveva attaccato l’Occidente, sostenendo che l’imposizione delle sanzioni contro la Russia sia «l’equivalente di una dichiarazione di guerra».']"
561,news-916293,"Ucraina, raid su Odessa: donne incinte e neonati nascosti nel seminterrato dell’ospedale – Il video",https://www.open.online/2022/03/05/ucraina-odessa-donne-incinte-neonati-nascosti-video,2022-03-05 13:56:00,"['Ucraina, raid su Odessa: donne incinte e neonati nascosti nel seminterrato dell’ospedale – Il video\n', '\n', 'Il video diffuso dal giornalista Oleksiy Matsuka racconta quello che succede in una delle strutture sanitarie della città portuale a sud dell’Ucraina, entrata nel mirino delle forze russe\n', 'Il video diffuso dal canale Telegram del giornalista Oleksiy Matsuka mostra quello che succede nei seminterrati dell’ospedale di Odessa durante un’allerta aerea. Donne incinte e madri con i loro bambini appena nati si nascondono dalle forze russe. Alcune di loro vegliano sui neonati nelle culle, altre stanno in silenzio tenendosi stretto il pancione. «Decine di strutture mediche sono state attaccate la scorsa settimana a causa dell’escalation dei combattimenti in Ucraina», spiega Matsuka. In queste ore la città portuale sul Mar Nero, a sud dell’Ucraina, è nel mirino dell’invasione russa e rappresenta uno dei bersagli più strategici per la conquista studiata da Vladimir Putin. ']"
562,news-916365,"Ucciso un negoziatore di Kiev: «È stato ammazzato dagli 007 ucraini, era una spia russa»",https://www.open.online/2022/03/05/ucraina-ucciso-denis-kireev-negoziatore-kiev,2022-03-05 13:17:00,"['Ucciso un negoziatore di Kiev: «È stato ammazzato dagli 007 ucraini, era una spia russa»\n', '\n', 'Denis Kireev ha partecipato ai primi negoziati tra Mosca e Kiev. L’omicidio sarebbe avvenuto vicino al tribunale di Pechersk\n', 'Denis Kireev, uno dei rappresentanti di Kiev al primo round di negoziati con la Russia, è stato ucciso. A riferirlo sono alcuni media ucraini tra cui la Ukrainska Pravda: l’uomo sarebbe stato assassinato dai servizi segreti ucraini (Sbu) durante un tentativo di arresto. L’omicidio sarebbe avvenuto vicino al tribunale di Pechersk. La fonte citata dalla testata di Kiev rivela che c’erano «forti prove» che Kireev stesse divulgando informazioni alla Russia: l’accusa era di tradimento. A confermare l’accaduto sul suo canale Telegram anche il deputato il deputato Oleksiy Goncharenko: «I servizi avevano prove chiare del suo tradimento, incluse alcune telefonate», ha detto, «Kireev è stato ucciso durante un’operazione per arrestarlo».']"
563,news-916211,"Ucraina, abbattuto un caccia russo a Chernihiv: il pilota è stato catturato – Il video",https://www.open.online/2022/03/05/ucraina-chernihiv-caccia-russo-abbattuto-video,2022-03-05 12:50:00,"['Ucraina, abbattuto un caccia russo a Chernihiv: il pilota è stato catturato – Il video\n', '\n', 'Il canale Nexta ha pubblicato le immagini del pilota, sopravvissuto all’abbattimento\n', 'La scia bianca dell’aereo di colpo punta verso il basso prima di precipitare al suolo nella regione vicina alla città ucraina di Chernihiv. Insieme al boato si sentono le urla e gli applausi di alcune persone che assistono alla scena. L’abbattimento è stato rivendicato dalle forze militari di Kiev, secondo cui l’obiettivo era un caccia russo. Pochi minuti dopo, il video diffuso dal canale Nexta ha riportato le immagini del pilota: «Si è salvato ma la gente lo sta già cercando». Il racconto si conclude poco dopo con le immagini della cattura e dell’interrogatorio al pilota accusato di aver bombardato i quartieri residenziali.']"
564,news-916223,Il messaggio di Zelensky ai civili in fuga: «Presto potrete tornare perché non ci sarà più alcuna minaccia» – Il video,https://www.open.online/2022/03/05/ucraina-zelensky-civili-in-fuga-video,2022-03-05 12:25:00,"['Il messaggio di Zelensky ai civili in fuga: «Presto potrete tornare perché non ci sarà più alcuna minaccia» – Il video\n', '\n', 'Il presidente ucraino ha parlato alla nazione: «Oggi è sabato ma il nostro Paese non conosce più weekend. E sarà così fino a che non vinceremo»\n', '«Sono sicuro che presto potremo dire alla nostra gente: tornate! Tornate da Polonia, Romania, Slovacchia e da tutti gli altri Paesi. Tornate perché non c’è più alcuna minaccia». Questo il messaggio inviato da Volodymyr Zelensky ai civili in fuga dall’Ucraina in un discorso alla nazione tenuto oggi, 5 marzo. «Oggi è sabato ma non vuol dire nulla. Il nostro Paese non conosce più weekend. Non importa più quale ora indica l’orologio o quale giorno il calendario. E sarà così fino a che non vinceremo», ha detto il presidente ucraino. ']"
565,news-916109,Sale sul carro armato russo per sventolare la bandiera ucraina. Il manifestante di Cherson simbolo della resistenza contro Mosca – Il video,https://www.open.online/2022/03/05/sale-sul-carro-armato-russo-per-sventolare-la-bandiera-ucraina-il-manifestante-di-kherson-simbolo-della-resistenza-contro-mosca-il-video,2022-03-05 12:05:00,"['Sale sul carro armato russo per sventolare la bandiera ucraina. Il manifestante di Cherson simbolo della resistenza contro Mosca – Il video\n', '\n', 'Nonostante gli spari dei soldati russi contro la folla, gli abitanti della prima grande città ucraina conquistata dalle forze di Vladimir Putin invadono il centro della città. Nel pomeriggio la notizia che l’esercito ha lasciato la zona\n', '«Russo, vai a casa», le urla della manifestazione contro la guerra arrivano dalla popolazione ucraina riunita nella piazza di Cherson, la prima grande città conquistata dalle forze di Vladimir Putin. «Esci dall’Ucraina», urlano gli abitanti della zona meridionale del Paese. Nelle ultime ore di protesta i cittadini non si sono fermati neanche davanti ai colpi di arma da fuoco sparati dall’esercito per disperdere i manifestanti. Le immagini della manifestazione hanno inondato i canali Telegram Pravda e Nexta e testimoniano la forte resistenza ucraina contro Mosca che va avanti da ore. In uno dei video più recenti diffusi dall’account Twitter della giornalista di origini ucraine Olga Bibus si vede un manifestante salire sul carro armato russo e sventolare fiero la bandiera ucraina. \n', 'Nonostante la repressione violenta le persone continuano ad arrivare nel centro della città da tutti i quartieri periferici al grido di «fuori l’invasore russo». Giorni fa gli abitanti di Cherson si erano ribellati all’invasione della città sdraiandosi davanti ai mezzi degli occupanti. Anche in quel caso i mitra russi avevano sparato contro i manifestanti per disperderli. Ma le proteste continuano. Secondo le notizie diffuse nel pomeriggio, ora italiana, del 5 marzo, la manifestazione a Khersov è riuscita ad allontanare i militari russi dal centro della città. A darne notizia è la testata Nexta sui suoi canali Telegram. \n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe']"
566,news-916077,"Paralimpiadi, miracolo ucraino: tre ori, due argenti e un bronzo nella prima giornata di Giochi. «Siamo ancora un Paese»",https://www.open.online/2022/03/05/pechino-2022-paralimpiadi-ucraina,2022-03-05 10:52:00,"['Paralimpiadi, miracolo ucraino: tre ori, due argenti e un bronzo nella prima giornata di Giochi. «Siamo ancora un Paese»\n', '\n', 'Le vittorie sono arrivate tutte dal biathlon. Mentre l’intero Paese è in ginocchio sotto le bombe russe, l’Ucraina dello sport riesce a raggiungere un traguardo sportivo ora più significativo che mai\n', 'Mentre l’intero Paese è in ginocchio sotto le bombe russe, l’Ucraina delle Paralimpiadi riesce a raggiungere un miracolo sportivo ora più significativo che mai. Nel primo giorno di Pechino 2022, gli atleti ucraini hanno portato a casa ben tre medaglie d’oro, altri tre argenti e un bronzo, conquistando così il primo posto del medagliere. Le vittorie sono arrivate tutte nel biathlon e hanno visto trionfare il 33enne Grygorii Vovchynsky nella 6 km in piedi, nella 6 km disabilità visive Oksana Shyshokova tra le donne nella 6 km disabilità visive e Vitali Lukianenko tra gli uomini, con l’argento di Oleksandr Kazik e il bronzo Dmytro Suiarko. «Questo è il segno che ci siamo e che rimarremo Paese», ha detto il Comitato olimpico ucraino commentando le vittorie della prima giornata di Giochi. Pochi giorni fa il Comitato olimpico internazionale ha ufficialmente escluso gli atleti russi e bielorussi dalla competizione internazionale.']"
567,news-916021,"Ucraina, l’assalto al centro commerciale di Mariupol: la gente disperata ruba provviste e beni primari – Il video",https://www.open.online/2022/03/05/guerra-ucraina-russia-assalto-centro-commerciale-video,2022-03-05 10:09:00,"['Ucraina, l’assalto al centro commerciale di Mariupol: la gente disperata ruba provviste e beni primari – Il video\n', '\n', 'La popolazione della città ucraina assediata dalle forze russe e sotto le bombe da giorni è rimasta senza acqua, elettricità e cibo. Mosca ha concesso corridoi umanitari per i civili fino alle 14 di oggi\n', 'Quelle che arrivano da Port City, il più grande centro commerciale della città ucraina di Mariupol, sono le scene di un saccheggio disperato. La popolazione invasa dalle forze russe e sotto le bombe da giorni è rimasta da ore senza acqua, elettricità né provviste. La notizia del completo assedio di Mariupol è arrivata nelle ore della notte tra il 4 e il 5 marzo dal sindaco della città Vadim Boitchenko: «Un assedio impietoso», ha detto invocando immediatamente la creazione di corridoi umanitari. In risposta alle richieste è arrivato l’annuncio del ministero della Difesa russo: «Oggi 5 marzo si dichiara una tregua a partire dalle 10 del mattino, ore di Mosca, e l’apertura di corridoi umanitari per l’uscita dei civili da Mariupol e Volnovakha». La morsa russa ha raggiunto il porto strategico di Mariupol dove a partire dalle 9 italiane è cominciata la prima evacuazione di civili. Dopo l’annuncio di Mosca, a confermare la tregua è stato lo stesso sindaco sul posto: l’evacuazione continuerà fino alle 14 (15 in Italia), poi gli scontri riprenderanno.']"
568,news-916013,"Ucraina, russi in fuga verso la Finlandia: «Non vogliamo questa guerra. Ma dirlo significa finire in carcere»",https://www.open.online/2022/03/05/guerra-ucraina-russi-fuga-finlandia,2022-03-05 10:03:00,"['Ucraina, russi in fuga verso la Finlandia: «Non vogliamo questa guerra. Ma dirlo significa finire in carcere»\n', '\n', 'Temono un ritorno all’Unione Sovietica, scappano via terra in treno e in auto perché i voli sono sospesi. «È il momento di scappare. Con la paura di non rivedere mai più i nostri cari»\n', 'Il flusso di persone in uscita non è enorme. Ma è costante. Non scappano solo gli ucraini dalle loro città sotto le bombe dell’avanzata russa decisa dal presidente Vladimir Putin. Scappa anche il suo di popolo, i russi. Scappano verso la Finlandia attraverso il valico di frontiera di Vaalimaa, a poco meno di 200 chilometri dalla capitale Helsinki. Autobus, auto, racconta la Bbc. Si fermano per i controlli doganali e passaporti. Lasciano il paese per quella notizia che si rincorre da giorni per cui Putin starebbe per introdurre la legge marziale e affrontare così quello che sembra essere un crescente dissenso interno contro quella che lui e il suo governo chiamano «operazione speciale» in Ucraina, per «demilitarizzarla e denazificarla». I russi scappano via terra perché per via aerea non è più possibile: i voli sono sospesi. E allora viaggiano in auto, in pullman, in treno. «Le persone in Ucraina sono la nostra gente, la nostra famiglia», racconta una giovane donna russa alla Bbc. È fortunata, aveva già il visto per l’Europa all’annuncio delle sanzioni. «Non dovremmo ucciderli». Scappa ora, e in Russia non sa quando tornerà. «Non mentre il nostro terribile governo è lì. È così, così triste», dice. La maggior parte dei suoi connazionali, dice ancora, non vuole questa guerra. Ma non può dirlo, perché rischia il carcere. \n', 'Cosa accade in Finlandia\n', 'In Finlandia, si legge ancora, la simpatia verso i russi in fuga e gli ucraini sotto attacco c’è eccome, e sta crescendo. Così come – soprattutto dopo l’attacco alla centrale nucleare e la (ulteriore) stretta sulla libertà di stampa e di opinione di questi giorni in Russia – cresce la preoccupazione nei confronti della vicina Mosca e del pericolo che possa decidere di prendersela anche con altri paesi confinanti. Come la Finlandia appunto, la cui tradizionale tendenza alla neutralità sta così cambiando. Sempre più finlandesi pensano infatti – secondo recenti sondaggi – che sia arrivato il momento per Helsinki di aderire alla Nato e accedere alla protezione che l’adesione all’alleanza porterebbe. Le persone in fuga dalla Russia arrivano anche direttamente alla stazione di Helsinki con i treni, stracarichi, da San Pietroburgo (e i prezzi dei biglietti stanno aumentando vertiginosamente). I russi in fuga possono portare una quantità di denaro limitata con loro. Il rublo è crollato e l’economia russa è minacciata dalle sanzioni e dal ritiro di molte grandi compagnie occidentali, dice ancora la Bbc. Il governo russo cerca disperatamente di evitare una corsa alle banche.\n', 'Le sanzioni e la Russia\n', 'Non è da escludere che le sempre più pesanti sanzioni economiche potrebbero portare a una reazione dei russi (ricchi) contro Putin. Ma che questo possa fermare la guerra e fargli cambiare idea è decisamente improbabile. A preoccuparlo, piuttosto, potrebbe essere l’appello del colosso petrolifero russo Lukoil a fermare l’invasione. E se i protagonisti dell’economia russa si rivoltano contro di lui, sarà difficile andare avanti senza apportare grandi cambiamenti, come l’introduzione della legge marziale. «Ho 30 anni, non ho visto il peggio… le repressioni, la polizia segreta», racconta un’altra donna al telefono alla Bbc: ha lasciato la Russia in direzione Istanbul. Perché, dice, ha avuto paura di un ritorno alla vita com’era sotto l’Unione Sovietica. «Avevo una paura molto chiara: se non fossi andata via in questo momento non sarebbe stato mai più possibile. Da un lato, sembra che questo sia il momento di scappare. Dall’altro, c’è il legittimo timore che non potrai vedere i tuoi amici e la tua famiglia per chissà quanto tempo, se non mai più».\n', 'La legge marziale\n', 'Il terrore è quello per l’introduzione della legge marziale, che permetterebbe a Putin e ai suoi, di fatto, di fare quello che vogliono senza il cruccio delle proteste in strada. Il presidente russo ha detto chiaramente, nella sua ultima chiamata con l’omologo francese Emmanuel Macron, che non si fermerà finché non avrà occupato l’intera Ucraina. Dall’Eliseo è trapelato che da quella telefonata è emersa chiaramente la paura che la situazione potrebbe peggiorare. E molto. Con l’opzione nucleare, che appare sempre più vicina. \n', 'In copertina Wikimedia Commons | Il valico di frontiera di Vaalimaa, tra la Finlandia e la Russia']"
569,news-915981,"Ucraina, Letta: «Sanzioni? Già devastanti, non serve fare rilancio. Il grande pericolo è che Putin ci ricatti»",https://www.open.online/2022/03/05/guerra-ucraina-russia-letta-putin,2022-03-05 09:01:00,"['Ucraina, Letta: «Sanzioni? Già devastanti, non serve fare rilancio. Il grande pericolo è che Putin ci ricatti»\n', '\n', 'Per il segretario del Pd la via diplomatica è ancora una volta l’unica arma possibile contro l’aggressore russo: «Al tavolo delle trattative ci siano anche Cina, India e Turchia»\n', '«Il grande pericolo è che Putin ci ricatti». Parla così il segretario del Pd Enrico Letta sull’attuale crisi tra Russia e Ucraina. Il conflitto è diventato fin da subito una crisi internazionale che il mondo occidentale è chiamato ad arginare ma i metodi da utilizzare anche per Letta non possono essere quelli dell’aggressore russo. «Nessuno per parte nostra vuole un’escalation militare e nucleare. Il rischio è che il presidente russo la stia ponendo in termini ricattatori ma lo sforzo più grande da fare ora è portare Putin a un tavolo negoziale». Il segretario del Pd intervistato sul Corriere ribatte ancora una volta sull’importanza di scegliere la via diplomatica e per questo di coinvolgere anche soggetti terzi: «Servono mediatori che non siano né l’Europa, né gli Usa, né la Russia stessa», spiega, «penso a Cina, India e Turchia, i grandi Paesi che hanno un rapporto con l’Occidente ma allo stesso tempo hanno mantenuto un dialogo con Putin». In quanto all’Italia, Letta ribadisce che «il nostro Paese non sia in guerra con la Russia» e come si rifugga qualsiasi idea di escalation militare. \n', '«Altre sanzioni? Quelle decise già devastanti»\n', '«L’Europa sta facendo tantissimo», ha continuato il dem, «come il grandissimo accordo sul tema dello status di rifugiato temporaneo, dato a tutti coloro che escono dall’Ucraina. Dobbiamo dire al popolo russo che questo isolamento con le sanzioni è temporaneo e finirà solo quando si saranno rimesse le lancette della storia al 23 febbraio». E a proposito delle sanzioni contro Mosca il segretario aggiunge: «Per eventuali nuovi pacchetti di esenzioni siamo pronti a valutare con le proposte della Commissione. Si tratta di sanzioni più dure mai comminate e in qualche giorno porteranno al collasso l’economia russa». Per questo l’idea di un ulteriore inasprimento sembra non essere considerata così necessaria dal segretario: «Abbiamo già previsto punizioni devastanti, non serve ogni giorno un rilancio», ha concluso. ']"
570,news-915947,"Ucraina, gli spari contro gli inviati di Sky News: feriti e salvati dal giubbotto antiproiettile – Il video",https://www.open.online/2022/03/05/guerra-ucraina-russia-spari-sky-news-video,2022-03-05 08:06:00,"['Ucraina, gli spari contro gli inviati di Sky News: feriti e salvati dal giubbotto antiproiettile – Il video\n', '\n', 'Il filmato mostra l’agguato in prospettiva. Spari e proiettili bucano la lamiera dell’automobile \n', 'Una troupe della Sky News britannica ha filmato in diretta un agguato subito alle porte di Kiev. Nel filmato si vede la loro automobile bersagliata da decine di proiettili. L’inviato Stuart Ramsey, scrive Sky News, è rimasto ferito alla schiena, mentre il cameraman Richie Mockler ha ricevuto due colpi sul giubbotto antiproiettile. Il filmato, visibile sul sito di Sky News Uk, mostra in soggettiva l’agguato, con la camera che punta a terra all’interno dell’auto, quando gli occupanti cercano di ripararsi dopo aver cercato di uscire. Si odono gli spari e i proiettili che bucano la lamiera dell’automobile, si vedono scintille, si vede anche la scia rossa di un proiettile tracciante che rimbalza sull’asfalto. Poi si vedono i quattro occupanti dell’auto che escono dall’auto con giubbotti ed elmetti in testa e attraversano di corsa la strada e si mettono al riparo.']"
571,news-915935,"Guerra in Ucraina, gli abitanti di Cherson si sdraiano davanti ai mezzi dei russi, che rispondono a colpi di mitra – Il video",https://www.open.online/2022/03/05/guerra-ucraina-abitanti-kherson-video,2022-03-05 07:55:00,"['Guerra in Ucraina, gli abitanti di Cherson si sdraiano davanti ai mezzi dei russi, che rispondono a colpi di mitra – Il video\n', '\n', 'La cittadina è caduta nei giorni scorsi in mano ai russi\n', 'In questo video pubblicato da Nexta su Twitter vediamo gli abitanti di Cherson che si ribellano all’invasione russa sdraiandosi davanti ai mezzi degli occupanti. Nel filmato si sentono molte sventagliate di mitra per disperdere i manifestanti. La cittadina è caduta nei giorni scorsi in mano ai russi. La Cnn ha raccontato di aver potuto vedere un video di un cittadino in cui si vede un convoglio di auto civili accompagnato da alcuni veicoli militari russi mentre arrivavano a Cherson mercoledì notte. «Ieri 50 autobus dalla Crimea sono passati di qui e si sono stabiliti nella sede dell’amministrazione locale», ha spiegato il cittadino, anche se la Cnn precisa di non aver potuto verificare se le auto venissero dalla Crimea. Nel suo racconto, l’abitante di Cherson riferisce che anche la tv ucraina non è più visibile, mentre vengono trasmessi i canali tv russi, che mostrano la situazione nella città calma e i bambini che vanno a scuola. Anche la rete di telefonica mobile, spiega l’abitante, è stata interrotta.']"
572,news-915701,Il grande bluff di Putin sulla centrale nucleare di Zaporizhzhia,https://www.open.online/2022/03/05/guerra-ucraina-russia-centrale-nucleare-zaporizhzhia-putin-bluff,2022-03-05 07:24:00,"['Il grande bluff di Putin sulla centrale nucleare di Zaporizhzhia\n', '\n', 'Perché lo spauracchio del fallout atomico funziona più nella propaganda che nella realtà\n', 'C’è chi si chiede se per caso Vladimir Putin abbia perso il senno, rivelandosi disposto al fallout nucleare pur di vincere la guerra in Ucraina. Dopo le prime ansie suscitate dall’occupazione di Chernobyl – che rievoca in noi i ricordi dell’incidente nucleare avvenuto in epoca Sovietica -, è stata la volta del bombardamento della centrale nucleare di Zaporizhzhia. L’incendio divampato subito dopo non ha fatto altro che incrementare il panico tra gli osservatori internazionali. «La Russia vuole il terrore atomico», ha affermato il presidente Volodymyr Zelensky, il quale ha tutto l’interesse di cogliere l’onda emotiva di una situazione del genere. Forse però tutto questo fa parte di una strategia volta a fare terrorismo psicologico, una strategia a tutto vantaggio del Cremlino. Il fisico Enrico D’Urso spiega a Open il probabile bluff attuato da Mosca per disseminare il panico sull’occupazione delle centrali nucleari ucraine. \n', 'La reale entità dei danni\n', 'Come è avvenuto esattamente il bombardamento? «C’è stato un bombardamento – continua D’Urso -, che ha provocato un incendio dentro il perimetro dell’impianto, ma ha riguardato unicamente un edificio secondario che è per l’addestramento del personale, non gli edifici principali dell’impianto. In generale gli edifici che contengono il reattore sono spessi un paio di metri di cemento armato nel proprio cuore, dopo hanno un metro e mezzo per ogni scudo perimetrale: il primo è quello biologico, che serve a proteggere tutti gli operatori dalle radiazioni; poi c’è lo scudo esterno, che in caso di incidente permette di contenere tutte le radiazioni, deve resistere ad alte pressioni interne e quindi dev’essere piuttosto spesso».\n', 'Sembra proprio che Putin ce l’abbia con le centrali ucraine. Non poco tempo prima aveva suscitato ansia l’ingresso dei russi a Chernobyl. «Però se guardiamo la mappa è a 50 Km da Kiev. Quindi è una direttrice favorita per l’invasione. È una zona dove uno pensa che non ci vada mai nessuno – spiega il Fisico -, con scarse difese attive e vigilanza: quindi cosa c’è di meglio che entrare di fianco alla Capitale attraverso una zona rimasta scoperta? Parliamo di un fronte prettamente strategico ed ideale per una direttrice d’attacco».\xa0\n', 'Terrorismo psicologico\n', 'L’ipotesi alternativa che si sta affacciando è quella di un bluff. Insomma, a Putin fare rumore attorno alla minaccia dell’incidente nucleare può risultare strategico. «In tutti i giornali abbiamo letto che “i russi hanno conquistato Chernobyl” – conferma D’Urso -, scatenando il terrorismo psicologico. Solo per il fatto che sai della presenza dei russi laggiù, questo ti frena, e pensi “oddio cosa possono fare”». \n', '«Quindi si può legittimamente ipotizzare – visto che a Zaporizhzhia hanno lanciato solo un attacco secondario su un edificio secondario -, che anche in questo caso si volesse scatenare un effetto psicologico. Questo potrebbe essere il motivo per cui i russi lo hanno fatto. Infatti, nei media riferendo questo hanno fatto il paragone tra la tecnologia di Zaporizhzhia e Chernobyl [ne abbiamo trattato qui, Ndr]. Comprendo che il Governo ucraino alzi il polverone, perché deve spronare gli alleati a supportarlo; dai nostri commentatori invece no».\n', 'Il paragone improprio con Chernobyl\n', 'Effettivamente, stando alle fonti di Kiev, il Servizio di emergenza dello Stato ucraino avrebbe già domato l’incendio. «La centrale sta invece andando offline. Perché con la guerra la domanda di elettricità è scesa tantissimo. Nelle città i russi stanno man mano distruggendo le centraline di smistamento, per cercare di stroncare una Resistenza protrattasi più del previsto. Nei primi giorni infatti, non avevano distrutto niente. Anche la Tv di Stato è stata distrutta più tardi. Un paio di reattori li avevano già spenti qualche giorno fa. Tra poco i reattori saranno in “cold shutdown” (fermata a freddo), che non richiede più un ricircolo dell’acqua attivo, e quindi i danni derivanti da qualsiasi danneggiamento dei sistemi secondari caleranno drasticamente».\xa0\n', 'Abbiamo premesso che non si può paragonare Zaporizhzhia con Chernobyl. Che differenze ci sono dal punto di vista della sicurezza? «La centrale di Zaporizhzhia non è come quella di Chernobyl, perché si tratta di un VVER (Vodo-Vodjanoj Ėnergetičeskij Reaktor; Reattore Energetico Acqua-Acqua), ovvero, è composta da reattori ad acqua pressurizzata. È tutta un’altra tecnologia. Esteriormente è uguale ad un PWR (Pressurized Water Reactor), ma ha tante di quelle modifiche in ogni parte che non le puoi confondere in nessun caso». \n', '«Dentro non c’è grafite, come a Chernobyl, che può provocare incendi e sparpagliare in maniera incontrollata tutta la radioattività. Quando l’acqua se ne va non può continuare la reazione di fissione. Inoltre è in fase di shutdown, quindi la radioattività interna sta già calando, inoltre il combustibile si sta raffreddando. Ogni ora che passa è sempre più difficile che si abbia un qualsiasi tipo di perdita. Questo genere di centrali rispetto a Chernobyl, ch’era una RBMK, ha delle misure di sicurezza più pesanti, con una sicurezza infinitamente migliore».\n', 'Perché ai russi non conviene distruggere le centrali nucleari\n', 'Cosa dovrebbe fare Putin se volesse realmente scatenare un incidente nucleare? Gli converrebbe? «Putin dovrebbe usare armamento specifico, in suo possesso, in grado di sfondare bunker corazzati, ma non gli conviene affatto scatenare un disastro nucleare. Non tanto per le ritorsioni che ci sarebbero dopo. L’industria nucleare russa è una delle poche esportazioni di totale matrice nazionale che non sia una materia prima. La tecnologia VVER è russa. La compagnia di Stato Rosatom ha un pacchetto di centrali in costruzione o di futura costruzione, da circa 250 miliardi di dollari. Visto che tutti i suoi reattori sono dei VVER, non sarebbe una bella immagine collegarla a un disastro nucleare».\xa0\n', '«Putin e Zelensky cercano di movimentare una risposta emotiva con la centrale attaccata, con però scopi opposti. In realtà la situazione è molto meno preoccupante di quanto sia sbandierato o temuto. Deve essere ovviamente tenuto sotto osservazione, ma nel contesto è, al momento, una parte secondaria nello scacchiere, che assurge a unica nota suonata solo per il carico emotivo che trasporta».\n', 'Foto di copertina: EPA/Zaporizhzhya NPP / HANDOUT HANDOUT EDITORIAL USE ONLY/NO SALES | A screen grab taken from a surveillance camera footage the Zaporizhzhya NPP. ']"
573,news-915891,L’appello di Jovanotti per la pace in Ucraina: «Fermatevi e salvate i bambini»,https://www.open.online/2022/03/05/guerra-ucraina-russia-jovanotti-appello,2022-03-05 05:58:00,"['L’appello di Jovanotti per la pace in Ucraina: «Fermatevi e salvate i bambini»\n', '\n', 'L’appello: «Fermatevi vi prego, fermatevi e basta, fate vivere i bambini, fate vivere le persone vive, fate passeggiare gli innamorati, fate sognare chi dorme»\n', 'Il cantante Jovanotti firma oggi su La Stampa un appello per la pace in Ucraina. \n', 'Fermatevi vi prego, fermatevi e basta, fate vivere i bambini, fate vivere le persone vive, fate passeggiare gli innamorati, fate sognare chi dorme, fate lavorare i lavoratori, giocare a pallone, seminare i campi, cucire vestiti, allestire vetrine con cose inutili ma luccicanti, litigare per il tifo o per il pianerottolo, guarire dalle ferite e dalle malattie, riempire zainetti di costumi da bagno e pareo, fate dire buongiorno a chi si incontra per strada. Fate che arrivi subito un giorno in cui i telegiornali possano aprirsi con una notizia frivola, di quelle che ti fanno pensare «certo che i telegiornali oggi non sanno proprio cosa dire». \n', 'L’appello, pubblicato anche su Facebook, si chiude così: \n', 'Fatelo per l’Eurofestival, se non volete farlo per le nonne che stanno nelle file alla frontiera o nei rifugi e che portano con se una busta della spesa con dentro tutto quello che riescono a trasportare. E quando penso «fatelo» a chi mi rivolgo? Non lo so, non lo so davvero, io non lo so. Io sono qui, nell’universo, sulla terra, in Europa, a casa mia, continuerò ad allestire il veliero di Jova beach party, come uno stupido, un illuso, come Mr Magoo (la Fra a volte mi chiama Mister Magoo), e lo costruiremo come chi prepara una festa, pensa un po’ come stiamo messi, perché tra quattro mesi due sono le possibilità e una, quella in cui speriamo, è che questa ennesima assurda guerra si sia fermata e il qui presente Mr. Magoo gridi nel microfono «ora cominciamo». ']"
574,news-915885,"Le voci dalla centrale nucleare di Zaporizhzhia: «Fermatevi, state mettendo il mondo in pericolo» – Il video",https://www.open.online/2022/03/05/guerra-ucraina-russia-voci-centrale-zaporizhzhia-video,2022-03-05 05:35:00,"['Le voci dalla centrale nucleare di Zaporizhzhia: «Fermatevi, state mettendo il mondo in pericolo» – Il video\n', '\n', 'Il grido d’allarme del sistema di allerta pubblico vicino all’impianto durante l’incendio provocato dai bombardamenti\n', '«Smettete di sparare. State mettendo a rischio la sicurezza del mondo». È il grido d’allarme che si è diffuso dal sistema di allerta pubblico vicino alle centrale nucleare di Zaporizhzhia quando è stata attaccata. A mostrare il filmato e far sentire le voci sono la Cnn e altri media americani.']"
575,news-915879,"Ucraina, Johnson: «Un nostro intervento militare? No, le conseguenze sarebbero imprevedibili»",https://www.open.online/2022/03/05/guerra-ucraina-russia-johnson,2022-03-05 05:22:00,"['Ucraina, Johnson: «Un nostro intervento militare? No, le conseguenze sarebbero imprevedibili»\n', '\n', 'Il primo ministro britannico: «Non c’è un solo Paese occidentale disposto all’impegno militare in Ucraina»\n', 'L’Occidente sta facendo passi da gigante ed è molto unito. Ma un intervento militare in Ucraina da parte di soldati britannici, italiani, tedeschi, è lontanissimo. Parola di Boris Johnson, primo ministro del Regno Unito, in un’intervista rilasciata a la Repubblica e ad altri giornali europei. Per Johnson «le conseguenze di uno scontro diretto con la Russia sarebbero incontrollabili, imprevedibili. Lei parla di linee rosse: ma dobbiamo avere un limite alla nostra azione. Il che non significa non aiutare gli ucraini. Anzi, li salveremo. Ma non c’è un solo Paese occidentale disposto all’impegno militare in Ucraina». Per Johnson anche smettere di comprare gas dalla Russia «è estremamente complicato. Il Regno Unito, che ha una esposizione energetica minore verso Mosca, non vuole fare prediche agli altri. Ma serve una strategia collettiva europea sull’energia, per ridurre la dipendenza dalla Russia, e aumentare le rinnovabili. Sarà una transizione difficile e costosa, anche per i cittadini purtroppo. Ma in ogni disastro, c’è sempre un’opportunità». \n', 'Mentre l’Occidente non può porsi l’obiettivo di far cadere Putin: «Questa non è una guerra dei russi contro l’Occidente. Dobbiamo concentrarci a proteggere il popolo ucraino. Non bisogna andare oltre. Non dobbiamo in alcun modo provare ad accorciare la vita politica di qualcuno a Mosca. Sarebbe controproducente per gli ucraini». Ma lo Zar è un criminale di guerra: «C’è una profonda analogia tra il comportamento di Putin e quello di Slobodan Milosevic in Serbia negli anni 90. Entrambi al potere per molto tempo, sempre più autocratici, con una causa nazionalista per cementare la loro posizione. È questo l’incubo che ora abbiamo davanti. Ma sta alla Corte trovare le prove di munizioni illegali, cluster bomb, bombe termobariche».']"
576,news-915869,Il generale Tricarico: «La guerra in Ucraina? Con le armi dell’Occidente l’esercito andrà al contrattacco»,https://www.open.online/2022/03/05/guerra-ucraina-russia-tricarico-armi,2022-03-05 05:07:00,"['Il generale Tricarico: «La guerra in Ucraina? Con le armi dell’Occidente l’esercito andrà al contrattacco»\n', '\n', 'L’ex capo di stato maggiore dell’Aeronautica: la guerra potrebbe durare all’infinito come in Afghanistan \n', 'Il generale Leonardo Tricarico, ex capo di stato maggiore dell’Aeronautica italiana, dice oggi in un’intervista rilasciata a Il Messaggero che con le nuove armi arrivate dall’Occidente l’esercito ucraino passerà al contrattacco. Cambiando le modalità di combattimento e i destini della guerra. «Credo che la dinamica per la parte ucraina sia utilizzare al meglio la guerriglia urbana», esordisce il generale, «non accettando un conflitto aperto in cui verrebbe massacrato». E proprio in questa ottica «le armi potrebbero dare un contributo determinante. Parliamo di strumenti abbastanza semplici da usare, non dico per un cittadino comune ma sicuramente per un soldato». Per Tricarico le città sotto assedio sono la spia di una tattica “conservativa” della Russia, che ha tentato di prendere l’Ucraina senza raderla al suolo. «Per questo Putin ha usato poco droni e aviazione», dice il generale. Ma nell’approvvigionamento dell’esercito russo «c’è un problema di risorse, pensate per una guerra di pochi giorni». Gli ucraini potrebbero quindi approfittare di queste difficoltà, «ma servono le armi. Ho sentito alcuni pacifisti dire che non bisognerebbe inviarle alla resistenza. Questo significa vietare a un paese il suo legittimo diritto alla difesa. Ma non mandare le armi significa negare la possibilità di difendersi al popolo». L’ultimo pronostico è su quanto durerà la guerra: «C’è chi dice due settimane, chi dice vent’anni. Potrebbe però durare all’infinito, come in Afghanistan. Oggi nessuno può dirlo». ']"
577,news-910395,"Zelensky in tv: «Europei non state zitti: se cade l’Ucraina, cadete anche voi». La Casa Bianca: «Non intendiamo assassinare Putin»",https://www.open.online/2022/03/04/crisi-ucraina-4-marzo,2022-03-04 23:54:00,"['Zelensky in tv: «Europei non state zitti: se cade l’Ucraina, cadete anche voi». La Casa Bianca: «Non intendiamo assassinare Putin»\n', '\n', 'Il presidente ucraino Zelensky invoca sanzioni più dure contro la Russia dopo l’attacco alla centrale nucleare di Zaporizhzhia\n', 'Nella notte tra giovedì e venerdì la Russia ha bombardato la zona di Enerhodar dove sorge la centrale nucleare di Zaporizhzhia. Nello stabilimento è scoppiato un incendio. Il presidente degli Stati Uniti Joe Biden, dopo un colloquio con Zelensky, ha lanciato l’allarme. Il premier britannico Johnson ha detto che Putin minaccia tutta l’Europa. L’Aiea ha fatto sapere che le radiazioni della zona sono sotto controllo. Intanto dalla città ucraina meridionale di Cherson, sul Mar Nero, che i bollettini russi davano per conquistata due giorni fa, arrivano ancora notizie di combattimenti, con le truppe di Mosca che sono riuscite a occupare la sede del municipio. L’incendio a Zaporizhzhia è stato spento ma la centrale è ora sotto il controllo della Russia. \n', '00.19 – Zelensky: «Non sono fuggito, resto al mio posto»\n', 'Con un video pubblicato su Instagram, Zelensky ha smentito di nuovo le voci diffuse dalla Russia che davano per certa una sua fuga in Polonia: «Ogni due giorni dicono che sono scappato dall’Ucraina, da Kiev. Ma sono qua, lo vedete, al mio posto. Nessuno è scappato da nessuna parte, stiamo lavorando». La notizia della fuga all’estero era stata diffusa dal presidente della Duma Vyacheslav Volodin.\n', 'Un post condiviso da Володимир Зеленський (@zelenskiy_official)\n', '23.44 – Le dimissioni dei dirigenti dei musei russi\n', 'Il portale ArtNet ha pubblicato un articolo che riporta un esodo in massa dei dirigenti alla guida delle istituzioni culturali russe. Dimissioni collettive che nascono per manifestare il disaccordo con la scelta di Vladimir Putin di invadare l’Ucraina. Scrive Artnet: «La maggior parte delle dichiarazioni di curatori e direttori suggeriscono che le dimissioni sono state volontarie, ma ci sono elementi che lasciano pensare che siano stati messi alla porta da colleghi e superiori per l’assenza di sostegno alle posizioni di Vladimir Putin. Fra i dirigenti che si sono dimessi c’è anche Francesco Manacorda, direttore artistico della Fondazione Vac a Mosca: «Gli eventi correnti hanno significativamente cambiato le condizioni di lavoro e personali. Ho concluso così che non sarò in grado di continuare con la stessa dedizione che mi avrebbe reso orgoglioso». \n', '23.00 – Jen Paski: «Assassinare Putin? Non è la nostra posizione»\n', 'La portavoce della Casa Bianca Jen Psaki ha commentato le dichiarazione del senatore repubblicano Lindsey Graham che nelle scorse ore aveva indicato come unica via possibile per risolvere il conflitto un «assassinio di Putin da parte del suo popolo». La risposta di Psaki ha chiarito che Washington non ha intenzione di lavorare su questa opzione: «Questa non è la posizione del governo degli Stati Uniti e certamente non e’ una dichiarazione che sentirete arrivare dalla bocca di qualsiasi persona che lavora in questa amministrazione». \n', '22.53 – Zelensky condanna il rifiuto della Nato a una No fly zone\n', 'Il presidente Volodymyr Zelensky ha condannato il rifuto della Nato di non creare una No fly zone sull’Ucraina. È dall’inizio del conflitto che Zelensky chiede di prendere questo provvedimento, nelle scorse ore ne aveva parlato anche con il Consiglio di sicurezza dell’Onu.\n', '21.30 – Di Maio annuncia la confisca dei beni degli oligarchi in Italia\n', 'In attesa che Putin fermi la guerra, «continuiamo con la strada delle sanzioni». Il ministro degli Esteri italiano Luigi Di Maio ha parlato al Tg2 Post. Con le sanzioni, ha detto, «la borsa di Mosca è chiusa da 5 giorni» e questo «è l’unico modo per convincere Putin a ragionare». L’Italia, ha aggiunto, «si appresta a procedere con la confisca di beni degli oligarchi russi» vicini al Cremlino «per un valore di 140 milioni di euro». \n', '20.00 – Suonano le sirene a Kiev: «Andate nei rifugi»\n', 'Nella serata di oggi a Kiev hanno iniziato a risuonare le sirene antiaereo, secondo quanto annuncia sul proprio profilo Telegram la municipalità della capitale ucraina. L’invito ai cittadini è di andare immediatamente nei rifugi.\n', '18.40 – L’ambasciatore russo all’Onu: «L’attacco alla centrale nucleare è una bugia»\n', 'L’ambasciatore russo all’Onu Vasily Nebenzya ha definito «una bugia» l’accusa a Mosca di aver attaccato una centrale nucleare in Ucraina. Nebenzya è intervenuto alla riunione d’emergenza del Consiglio di sicurezza delle Nazioni Unite sulla guerra in corso in Ucraina. Il New York Times, parlando dell’attacco alla centrale, ha riportato che il rogo è arrivato a soli 400 metri dalla struttura. \n', '18.25 – L’intervento di Zelensky dopo le voci sulla fuga\n', 'Il presidente ucraino Volodymyr Zelensky è intervenuto nel tardo pomeriggio italiano per elogiare i combattenti ucraini impegnati nella resistenza armata contro la Russia. L’intervento arriva anche per smentire le voci su una sua fuga. «Faccio appello agli Stati europei – ha detto -. Scendete in strada e sostenete la nostra battaglia».\n', '17.50 – Blinken e von der Leyen: «Insieme contro Putin» \n', '«Siamo risoluti, determinati, uniti». La presidente della Commissione Ue Ursula von der Leyen ha parlato in una conferenza stampa congiunta con il segretario di Stato Usa Antony Blinken. In mattinata c’è stato l’incontro a Bruxelles. «Noi sappiamo che il conflitto è tutt’altro che finito e restiamo pronti a adottare ulteriori sanzioni se Putin non si fermerà e tornerà indietro dall’invasione. Putin è via via più isolato nella comunità internazionale, ma nonostante le proteste del mondo l’esercito russo va avanti».\n', '17.43 – Zelensky ringrazia Erdogan\n', 'Il presidente Zelensky ha comunicato via Twitter di aver avuto un colloquio telefonico con il presidente della Turchia Recep Tayyip Erdogan. Lo ha ringraziato per il «consistente supporto». Zelensky ha anche ringraziato il principe di Abu Dhabi Mohammed Bin Zayed, con il quale ha discusso sulla cooperazione contro la Russia. \n', '17.00 – Putin a Scholz: «Kiev sia ragionevole nei prossimi colloqui»\n', 'Nella telefonata con il cancelliere tedesco Olaf Scholz avvenuta oggi, il presidente russo Vladimir Putin ha detto di sperare che «Kiev abbia una posizione ragionevole durante il prossimo round di colloqui», che si terranno nel weekend. A darne notizia è lo stesso Cremlino, citato dalla Tass. Scholz, secondo quanto diffuso in un comunicato tedesco, avrebbe invece chiesto a Putin di sospendere le ostilità in Ucraina e consentire gli aiuti. Scholz ha anche detto di «essere molto preoccupato», perché da giorni ci sono «immagini e notizie terribili dall’Ucraina».\n', '16.17 – Mosca e Kiev lavorano insieme per i corridoi umanitari\n', 'Russia e Ucraina hanno istituito un gruppo di lavoro sui corridoi umanitari dopo i negoziati di Brest. La notizia arriva dopo l’annuncio che i responsabili dell’Ucraina per la gestione dei corridoi umanitari saranno la ministra Iryna Vereshchuk e Serhiy Trusov.\n', '16.10 – Nuove sanzioni dalla Svizzera\n', 'La Svizzera ha adottato nuove sanzioni commerciali e finanziarie contro la Russia sulla scia dell’Ue. A comunicarlo è il governo federale svizzero. Il nuovo pacchetto vieta l’esportazione in Russia di tutti i beni che potrebbero contribuire al rafforzamento militare e tecnologico di Mosca o allo sviluppo del suo settore di difesa e di sicurezza. Non sono più consentite, inoltre, le transazioni con la Banca centrale russa e sono stati bloccati i conti di diversi oligarchi russi. La presidente della Commissione europea, Ursula von der Leyen, ha scritto in un tweet: «Accolgo con favore la decisione del governo svizzero di ampliare le sanzioni contro la Russia in linea con le misure imposte dall’Ue».\n', '15.50 – «Zelensky è in Ucraina»\n', 'La Rada, il canale televisivo ufficiale del parlamento ucraino, ha smentito la notizia di Mosca per cui il presidente ucraino sarebbe scappato in Polonia. «Gli occupanti hanno diffuso un altro falso dicendo che Volodymyr Zelensky ha lasciato il Paese», scrivono sul loro canale Telegram. «Non è vero, il presidente è Kiev con la sua gente». \n', '15.15 – Ipotesi terzo round dei colloqui nel weekend\n', 'La data per il terzo giro di negoziati tra Ucraina e Russia potrebbe essere fissata prima dell’inizio della prossima settimana. I tempi della trattativa potrebbero infatti accelerare, con l’anticipazione dell’appuntamento fissato per questo fine settimana. A confermarlo è il consigliere del presidente ucraino, Mikhaylo Podoliak che è stato citato dall’agenzia russa Tass.\n', '14.35 – Il presidente della Duma: «Zelensky è scappato in Polonia»\n', 'Secondo il presidente della Duma, il parlamento russo, Vyacheslav Volodin, il presidente ucraino Volodymyr Zelensky: «ha lasciato l’Ucraina ed è andato in Polonia». A rilanciare le dichiarazioni di Volodin su Telegram è anche l’agenzia russa Tass, mentre non ci sono ancora smentite o conferme da parte di Kiev. Volodin ha scritto nel suo canale che si è saputo che Zelensky fosse arrivato in Polonia dopo che i deputati ucraini non sarebbero riusciti a raggiungerlo a Leopoli, \n', '14.00 – Stoltenberg: «La Nato non cerca una guerra con la Russia: i prossimi giorni saranno i peggiori»\n', 'Il segretario generale della Nato, Jens Stoltenberg, allontana ancora una volta l’ipotesi di un intervento militare dei Paesi della Nato nella crisi ucraina: «La Nato è un’alleanza di Difesa – ha ribadito alla fine del vertice dei ministri degli Esteri – Non cerchiamo la guerra con la Russia».\n', '«Quella che sta avvenendo è una delle più pesanti tragedie umanitarie degli ultimi decenni. E i prossimi giorni saranno anche peggio, con altre morti e sofferenza. Avevamo avvisato per mesi che il presidente Putin aveva intenzione di invader l’Ucraina, per questo gli alleati della Nato hanno fatto di tutto per trovare la soluzione diplomatica. Avevamo detto che la Russia avrebbe pagato un prezzo molto alto e lo sta pagando. Noi invitiamo il presidente Putin a porre fine a questa guerra immediatamente e ritirare tutte le forze armate dall’Ucraina senza condizioni. Così da dare il via a una diplomazia via, adesso. \n', 'Oggi abbiamo parlato alla risposta immediata alla crisi e delle misure alla sicurezza. Abbiamo deciso di rinforzare i nostri sistemi di deterrenza, abbiamo inviato nuove truppe e armamenti a Est. La Nato è un’alleanza di difesa, non sta cercando una guerra con la Russia. Valutiamo di includere tra i Paesi a rischio vicini all’Ucraina, abbiamo rafforzato la cooperazione con Finlandia e Svezia. Questi due Paesi saranno associati a tutte le nostre consultazioni».\n', '13.40 – Di Maio: «Linea rossa con Mosca per i corridoi umanitari»\n', 'Il ministro degli Esteri italiano Luigi Di Maio ha confermato che la Nato non prenderà in considerazione l’ipotesi di imporre una no fly zone sull’Ucraina: «perché questo coinvolgerebbe direttamente la Nato nel conflitto e ne scatenerebbe uno dagli effetti devastanti per tutta l’Europa». A margine del vertice tra i ministri degli Esteri dei Paesi Nato, Di Maio ha ribadito che l’Occidente manterrà la linea delle sanzioni sempre più pensanti contro la Russia e la ricerca di una soluzione alla crisi ucraina attraverso la diplomazia. Sul tema dei corridoi umanitari, Di Maio ha poi aggiunto che con Mosca è stata aperta una linea rossa per l’evacuazione dei civili: «È un lavoro che faremo dal punto di vista umanitaria con l’Unità di crisi e l’intelligence». A proposito invece delle accuse rivolte al governo sull’invio di armi a Kiev, il ministro degli Esteri italiano ha insistito sulla necessità di:\xa0«aiutare gli ucraini a resistere. Il nostro obiettivo è la pace, chi dice che l’Italia è in guerra dice il falso». \n', '13.20 – Telefonata Scholz-Putin sui corridoi umanitari\n', 'È il cancelliere tedesco Olaf Scholz a portare avanti in queste ore la trattativa con Vladimir Putin su come saranno organizzate le evacuazioni dei civili. Dopo l’accordo stretto ieri dalle delegazioni ucraina e russa nel secondo round dei negoziati, il cancelliere tedesco ha chiamato il presidente russo per definire le regole sui corridoi umanitari. A confermarlo è il consigliere del presidente ucraino, Mykhailo Podolyak: «Il mondo ha finalmente realizzato la portata della catastrofe causata dalla Russia. Nel suo tweet, Podolyak ha poi annunciato che i responsabili dell’Ucraina per la gestione dei corridoi umanitari saranno Iryna Vereshchuk, ministra con delega al «reinserimento» dei territori occupati di Donetsk e Lugansk, e Serhiy Trusov.\n', '12.50 – Putin: «Non esacerbate la situazione con ulteriori sanzioni»\n', 'Il presidente russo Vladimir Putin avverte chi si oppone alle azioni della Russia in Ucraina di «non esacerbare la situazione» con altre sanzioni al suo Paese. «Non abbiamo cattive intenzioni contro i nostri vicini», ha detto in una riunione del suo governo trasmessa da Rossiya 24, tv controllata dallo Stato. Il governo «non vede la necessità» che i Paesi vicini intraprendano ulteriori azioni che «peggiorino i nostri rapporti».\n', '12.41 – Unicef, partiti da Copenhagen i primi sei camion di aiuti\n', 'I primi sei camion dell’Unicef con aiuti salvavita per le famiglie in Ucraina sono partiti dalla Supply Division dell’Unicef di Copenhagen. Trasportano migliaia di kit per l’acqua e i servizi igienico-sanitari e dignity kit per aiutare le famiglie vulnerabili in Ucraina ad accedere ad acqua sicura, sapone e prodotti per l’igiene mestruale. E dispositivi di protezione individuale (Dpi), per proteggere gli operatori sanitari dal Covid-19, ma anche medicine, kit di primo soccorso, kit ostetrici e attrezzature chirurgiche. «La situazione sul campo rimane estremamente instabile. Ogni minuto, i bisogni umanitari aumentano all’interno dell’Ucraina e nei paesi confinanti», dice Etleva Kadilli, Direttore della Supply Division dell’Unicef. «Stiamo lavorando per rispondere ai bisogni più immediati di bambini e famiglie. Mentre il trasporto e la logistica rimangono estremamente complessi, stiamo lavorando con i nostri partner e i team Unicef sul campo per trovare soluzioni per l’accesso». L’Unicef «sta facendo tutto il possibile per rispondere a questa crisi devastante». 140 persone lavorano per l’Unicef in Ucraina e altre partiranno a breve. \n', '12.38 – La Gran Bretagna chiede di convocare il Consiglio sicurezza Onu dopo l’attacco alla centrale \n', 'La ministra degli Esteri britannica Liz Truss ha chiesto la convocazione d’urgenza del Consiglio di sicurezza dell’Onu dopo l’attacco russo alla centrale nucleare ucraina di Zaporizhzhia, come anticipato nella notte il premier Boris Johnson dopo una telefonata col presidente Volodymyr Zelensky. \n', '12.37 – Kiev chiede alla Croce Rossa corridoi umanitari\n', 'L’Ucraina chiede alla Croce Rossa l’organizzazione di corridoi umanitari per gli abitanti delle città e dei villaggi colpiti dai russi,, scrive il Kyiv Independent. «Migliaia di persone hanno bisogno di un’evacuazione urgente», dice il presidente dell’Ufficio presidenziale di Kiev. «Mancano cibo, acqua e medicine, non c’è luce o forniture d’acqua». \n', '12.18 – La compagnia aerea russa S7 cancellerà tutti i voli internazionali \n', 'La compagnia aerea russa S7 cancellerà tutti i voli internazionali da domani, riporta l’agenzia Interfax citando un comunicato della società. «Purtroppo, S7 Airlines è stata costretta a cancellare tutti i voli verso destinazioni internazionali dal 5 marzo», si legge. «I passeggeri che avevano prenotato su voli che sono stati cancellati riceveranno delle notifiche dalla compagnia aerea, i nostri specialisti stanno lavorando con loro negli uffici di S7 Airlines. Stanno aiutando i turisti a tornare a casa sui voli delle compagnie aeree partner. Inoltre, i passeggeri che avevano prenotato su voli internazionali che sono stati cancellati possono richiedere un pieno rimborso del prezzo del biglietto dopo aver ricevuto un sms sulla cancellazione del volo».\n', '12.06 – Zelensky: «Stanotte a Zaporizhzhia sfiorata la fine d’Europa»\n', 'Un disastro alla centrale nucleare di Zaporizhzhia sarebbe sei volte peggiore di Chernobyll, dice il presidente ucraino Volodymyr Zelensky, secondo quanto riporta il Kyiv Independent. «Questa notte sarebbe potuta essere la fine della storia dell’Ucraina e dell’Europa», dice Zelensky, aggiungendo che i russi «sapevano cosa stavano colpendo, hanno mirato direttamente il sito. Gente di Russia, come è possibile. Abbiamo combattuto insieme le conseguenze del disastro di Chernobyl del 1986. Ve lo siete dimenticato? Se ve lo ricordate non potete stare in silenzio. Dite ai vostri leader che volete vivere», affonda il presidente ucraino. E chiede sanzioni più severe contro Mosca dopo l’attacco delle forze russe contro la centrale nucleare di Zaporizhzhia. «E’ necessario un inasprimento immediato delle sanzioni contro lo stato terrorista nucleare». Zelenksy invita i cittadini russi a «scendere in piazza» per fermare gli attacchi russi ai siti nucleari in Ucraina. \n', '\n', 'Il tuo browser non supporta il tag iframe\n', '11.45 – «A Kharkiv 2mila morti, oltre 100 bambini»\n', '«Ieri abbiamo contato più di 2mila morti, oltre 100 bambini. Possiamo calcolare morti e feriti a centinaia ogni ora», dice Serhiy Chernov, presidente del consiglio regionale di Kharkiv, in videocollegamento con il Summit delle regioni in corso a Marsiglia. «Il villaggio di Iakevo nella ragione di Kharkiv è stato distrutto, ci sono molti morti in quest’area», spiega. «In questo momento sto organizzando il lavoro del centro di coordinamento creato nel nostro centro regionale. Ci occupiamo di tutti i profughi dell’area di Kharkiv, stiamo organizzando le consegne di medicinali e cibo».\n', '11.40 – La Germania spegne il suo telescopio su un satellite russo\n', 'La Germania ha spento il suo telescopio installato a bordo di un satellite russo: un atto di protesta contro l’invasione dell’Ucraina, dice l’Istituto Max Planck per la fisica extraterrestre. Lo strumento si chiama eRosita, parte di una missione congiunta del Centro Aerospaziale Tedesco (Dlr) e dell’Agenzia Spaziale Russa (Roscosmos): la sua mission era quella di realizzare la mappa di buchi neri più grande di sempre. Il suo lancio dalla base spaziale di Baikonur, in Kazakistan, insieme al satellite russo Spektr-RG, un osservatorio spaziale ad alta energia operante nella banda dei raggi-x, risale al 2019. Il 25 febbraio il Ministero federale tedesco per l’istruzione e la ricerca aveva annunciato l’interruzione di tutte le collaborazioni scientifiche con la Russia, in corso o programmate.\n', '11.30 – Il direttore generale Aiea: «Pronto ad andare a Chernobyl»\n', '«Sono pronto ad andare a Chernobyl per rispondere alle domanda di assistenza giunta da Kiev che non dobbiamo ignorare», dice il direttore generale dell’Agenzia Internazionale per l’Energia Atomica, Rafael Mariano Grossi. \n', '11.25 – Il rabbino Markovitch: «A Kiev situazione catastrofica»\n', '«La situazione a Kiev è catastrofica», dice il rabbino capo della capitale ucraina Yonatan Markovitch, giunto in Israele con l’intento, scrivono alcuni media, di fare pressioni sul governo del primo ministro Naftali Bennett per dare più aiuti al Paese in guerra. Markovitch è stato rabbino capo Chabad dell’esercito israeliano e ha detto di voler restare in Israele pochi giorni, con la speranza di tornare il prima possibile in Ucraina. Prima dell’ingresso dei russi nel paese, aveva ammassato provviste e posti letto nella sinagoga di Kiev per dare rifugio. «Molti degli ebrei grazie a Dio hanno già lasciato il Paese», dice ad Haaretz. «Stiamo predisponendo tre autobus al giorno per portare fuori tutti quanti e stiamo inviando cibo agli ebrei che non possono lasciare». \n', '11.00 – Il sindaco di Mykolayiv: «Le truppe russe stanno entrando in città»\n', 'Il sindaco della città ucraina di Mykolayiv dice che le truppe russe stanno entrando per la prima volta nella città portuale sul Mar Nero, a metà strada tra Cherson, caduta nei giorni scorsi, e Odessa.\n', '10.50 – I siti di Meduza bloccati in Russia\n', 'I siti di Meduza, dice l’account Twitter in inglese, sono stati bloccati in Russia.\n', '10.30 – Borrell: «Gli attacchi alla centrale nucleare sono un pericolo per l’Europa»\n', 'La Russia sta usando «armi severamente vietate dalla Convenzione di Ginevra, ci sono numerose perdite civili. E’ importante attivare il meccanismo di Mosca e avviare una missione per indagare su eventuali crimi di guerra commessi in Ucraina», dice oggi l’Alto Rappresentante Ue per la Politica Estera Josep Borrell arrivando al vertice dei ministri degli Esteri della Nato. «Considereremo tutto. Tutto è sul tavolo», aggiunge rispondendo a chi gli chiede, a margine del vertice, se l’Ue stia considerando sanzioni anche sulle vendite di gas da parte di Mosca. «Questo è il momento di rialzarsi e far sentire la propria voce, è il momento dell’unità transatlantica». Per Borrell «gli attacchi russi nelle vicinanze della centrale nucleare più grande d’Europa possono avere conseguenze catastrofiche e per questo devono cessare immediatamente», scrive su Twitter sottolineando il rischio che ciò rappresenta per l’intero continente ed esprimendo sostegno per una convocazione d’urgenza del Consiglio di sicurezza dell’Onu.\n', '10.24 – La Marina ucraina affonda la sua ammiraglia\n', 'La Marina ucraina ha affondato la sua nave ammiraglia per non farla prendere ai russi, dice il Kyiv Independent. La fregata Hetman Sahaidachny era a Mykolaiv in riparazione. Il ministro della Difesa, Oleksiy Reznikov, ha detto che al comandante è stato ordinato di affondarla.\n', '10.08 – Stoltenberg: «La Nato difende il fianco Est»\n', 'La Nato «non è parte del conflitto, non lo cerca ma proteggerà i suoi Alleati ed è impegnata a difendere con più forze il fianco Est» dell’Alleanza, dice il segretario generale della Nato Jens Stoltenberg prima del vertice dei ministri degli Esteri della Nato. Vertice che servirà «al coordinamento per una riposta alla brutale invasione dell’Ucraina e alle implicazioni di lungo termine» del conflitto.\n', '10.00 – Mosca: «Alla centrale di Zaporizhzhia provocazione di Kiev»\n', 'Secondo il ministero della Difesa russo citato dalla Tass, la notte scorsa Kiev ha tentato una provocazione vicino alla centrale nucleare ucraina di Zaporizhzhia. «C’è stata una provocazione creata ad arte dal regime di Kiev con l’obiettivo di accusare la Russia di causare un incidente nucleare», dice il portavoce del ministero della Difesa russo, Igor Konashenkov precisando che il personale della centrale «lavora come al solito e monitora i livelli di radiazione». \n', '9.55 – Sirene di allarme a Leopoli\n', 'Anche a Leopoli poco fa hanno risuonato le sirene di allarme anti bombardamento e la popolazione è stata invitata a raggiungere un rifugio. La città, nell’Ucraina dell’ovest, è protetta da almeno tre anelli di check point delle forze ucraine e cavalli di frisia dove vengono controllati i documenti in ingresso e in uscita. \n', '9.54 – La condanna di Draghi per l’attacco alla centrale nucleare\n', 'Il Presidente del Consiglio, Mario Draghi, condanna l’attacco scellerato da parte della Russia alla centrale nucleare di Zaporizhzhia. Un attacco, si legge in una nota di Palazzo Chigi, contro la sicurezza di tutti. L’Unione Europea, dice ancora il premier, deve continuare a reagire unita e con la massima fermezza, insieme agli alleati, per sostenere l’Ucraina e proteggere i cittadini europei.\n', '9.41 – Blinken: «Non cerchiamo il conflitto. Ma siamo pronti»\n', 'La Nato «è un’alleanza difensiva, noi non cerchiamo il conflitto. Ma se il conflitto viene da noi saremo pronti», dice il segretario di Stato Usa Antony Blinken entrando al vertice dei ministri degli Esteri della Nato. \n', '9.40 – Perquisizioni negli uffici della ong Memorial\n', 'Sono in corso perquisizioni negli uffici della ong per la difesa dei diritti umani Memorial Internazionale a Mosca, secondo quanto scrive Interfax. La ong è stata colpita recentemente da un provvedimento di scioglimento per decisione della Corte suprema russa. Le autorità di Mosca stanno mettendo in campo azioni nette per spegnere il dissenso e la libertà di stampa. \n', '9.32 – Gazprom: «Gas in Europa via Ucraina in linea con le richieste»\n', 'Secondo Bloomberg, Gazprom sta inviando gas naturale in Europa attraverso l’Ucraina in linea con le richieste, con flussi che raggiungono 109,5 milioni di metri cubi. L’agenzia cita un comunicato del gigante dell’energia russo. \n', '9.16 – L’attacco hacker all’azienda spaziale russa\n', 'Un attacco hacker ai server della più grande azienda spaziale russa, Energia, è arrivato nella serata di ieri da siti esteri. Ora la funzionalità del sito è stata ripristinata. Lo rende noto su Twitter l’agenzia spaziale russa Roscosmos. «Ieri sera – si legge nel tweet – gli specialisti di RSC Energia hanno registrato un massiccio attacco DDoS al sito Web della società da vari indirizzi IP dall’estero. Ora il sito funziona stabilmente, l’infrastruttura e tutte le sezioni del sito sono sotto il controllo di specialisti». \n', 'Nel frattempo la Russia ha approvato una legge che modifica il Codice penale per contenere la diffusione di fake news sulle operazioni dell’esercito russo. Lo scrivono Tass e Interfax, spiegando che questo è quello che prevede la legge appena approvata dalla Duma, all’unanimità, che introduce una responsabilità criminale per la diffusione di false informazioni sulle forze armate russe. In base alla gravità del reato sono previste multe e anche la prigione (si rischiano fino a 15 anni di carcere).\n', '8.11 – Centrale controllata dai Russia\n', ' Le forze militari russe hanno preso il controllo della centrale nucleare a sei reattori della città di Enerhodar, nell’oblast di Zaporizhzhia, la più grande d’Europa. Lo riferiscono le autorità ucraine citate dai media internazionali. “Il personale operativo sta monitorando le condizioni delle unità di potenza”, hanno affermato sui social media, aggiungendo che gli sforzi compiuti sono stati in linea con i requisiti di sicurezza. \n', '8.06 – La Russia limita l’accesso alla Bbc\n', 'Mosca ha limitato l’accesso al servizio russo della Bbc. Lo riporta la Ria Novosti. Altri due canali di informazione, Meduza e Radio Liberty, sono stati bloccati. I russi hanno limitato anche l’accesso a Deutsche Welle, la testata russa Meduza e Svoboda, il portale in lingua russa di Radio Free Europe, finanziata dagli Usa. La stretta è stata attuata su richiesta della Procura generale. \n', '7.50 – Esplosione all’ambasciata russa di Washington\n', 'Un’esplosione è stata avvertita nella tarda serata di ieri vicino all’ambasciata russa di Washington. Lo testimoniano alcune persone che hanno sentito un forte botto e si sono rivolte ai social media per chiedere informazioni in merito. Subito dopo l’allarme, secondo il New York Post, la polizia e i servizi segreti sono arrivati sul posto e hanno perquisito la zona. Al momento non ci sono altri dettagli sull’esplosione che, secondo una prima ricostruzione, potrebbe essere stata causata da un corto circuito. L’esplosione è avvenuta poche ore dopo che alcuni manifestanti si sono riuniti a Glover Park, davanti all’ambasciata russa, per chiedere la fine dell’invasione russa dell’Ucraina e contro il presidente Vladimir Putin.\n', '7.42 – Aiea: radiazioni ok\n', ' L’Agenzia internazionale per l’energia\n', 'atomica (Aiea) ha segnalato che ‘al momento non si registrano\n', 'cambiamenti nei livelli di radiazioni nell’impianto nucleare di\n', 'Zaporizhzhia, il più grande dell’Ucraina nel sud del Paese. Prevista\n', 'per le 10 e 30 una conferenza stampa dell’Aiea, che nel frattempo ha\n', 'messo in allerta il suo Centro per le emergenze in modalità 24 ore\n', 'su 24, 7 giorni su 7. Nell’attacco russo non sono state danneggiate\n', 'strutture essenziali, prosegue l’Aiea. Anche il segretario\n', 'all’Energia degli Stati Uniti Jennifer Granholm ha detto che non sono\n', 'state rilevati alti livelli di radiazioni vicino alla struttura.\n', '7.07 – Combattimenti sospesi\n', 'Sono stati sospesi i combattimenti tra\n', 'forze ucraine e russe per il controllo della centrale nucleare di\n', 'Zaporizhzhia, la più grande d’Europa, dove si è sviluppato ed è\n', 'stato domato un incendio che non ha causato danni ai reattori e alle\n', 'infrastrutture energetiche. Lo ha dichiarato in televisione il\n', 'sindaco di Energodar, la città più vicina alla centrale, Dmytro\n', 'Orlov, secondo quanto riporta l’Ukrainska Pravda.\n', '5.40 – Incendio spento \n', 'L’incendio alla centrale nucleare di Zaporizhzhia è stato spento. Lo fanno sapere i servizi di emergenza ucraini. \n', '5.20 – I servizi di sicurezza alla centrale\n', 'I servizi di emergenza dell’Ucraina\n', 'hanno fatto sapere di aver ottenuto l’accesso alla centrale nucleare.\n', '«A partire dalle 05:20″ (ora locale) “alla centrale\n', 'nucleare di Zaporizhzhia a Energodar, le unità del servizio di\n', 'emergenza statale sono andate a spegnere l’incendio nell’edificio di\n', 'formazione», hanno scritto i servizi di emergenza statali su\n', 'Facebook, sottolineando che 40 persone e 10 veicoli sono stati\n', 'coinvolti nell’operazione.\n', '\n', '4.31 – Johnson vuole l’Onu\n', 'Il primo ministro britannico Boris Johnson ha accusato il presidente russo Vladimir Putin di mettere in pericolo l’intera Europa, dopo l’attacco alla centrale nucleare ucraina. «Il primo ministro ha affermato che le azioni sconsiderate del presidente Putin potrebbero ora minacciare direttamente la sicurezza di tutta l’Europa», fa sapere Downing Street, aggiungendo che Johnson chiederà una riunione di emergenza del Consiglio di sicurezza delle Nazioni Unite nelle prossime ore. \n', '4.20 – Aiea: centrale non colpita\n', 'L’incendio alla centrale nucleare di Zaporizhzhia non ha colpito attrezzature «essenziali», mentre il personale dell’impianto sta prendendo misure per la messa in sicurezza: lo scrive su Twitter l’Agenzia internazionale per l’energia atomica (Aiea) che è stata informata dalle autorità dell’Ucraina. \n', '4.00 – Google sospende la pubblicità in Russia \n', 'La Tass scrive che il motore di ricerca Google e la collegata piattaforma video YouTube hanno sospeso la vendita di spazi pubblicitari sul territorio russo come conseguenza del conflitto in Ucraina. C’è una nota di Mountain View: «Alla luce di queste circostanze straordinarie, abbiamo fermato gli spazi pubblicitari su Google in Russia». Google ha aggiunto di star seguendo la situazione e che gli utenti saranno tenuti informati sul suo evolversi. \n', '3.20 – Usa: tutto ok alla centrale\n', 'Neanche gli Stati Uniti hanno osservato elevati livelli di radiazioni vicino alla centrale nucleare Zaporizhzhia. Lo ha fatto sapere il ministro dell’Energia americano Jennifer Granholm, sottolineando che il suo Dipartimento ha attivato il Nuclear Incident Response Team e sta monitorando gli eventi in consultazione con il Pentagono, la Nuclear Regolatory Commission e la Casa Bianca. «Non abbiamo visto elevati livelli di radiazioni. I reattori dell’impianto sono protetti da robuste strutture di contenimento», osserva Granholm.\n', '3.15 – Zelensky accusa Putin \n', 'Il presidente ucraino Volodymyr Zelensky ha accusato Mosca di ricorrere al “terrore nucleare” e di voler ripetere il disastro di Chernobyl dopo aver sostenuto che le forze russe hanno sparato su una centrale nucleare. «Nessun paese diverso dalla Russia ha mai sparato contro le centrali nucleari. Questa è la prima volta nella nostra storia. Nella storia dell’umanità. Lo stato terrorista ora ha fatto ricorso al terrore nucleare», ha detto Zelensky in un video messaggio. \n', '2.03 – Il Pentagono e i russi in difficoltà\n', 'Il Pentagono ha lodato il «coraggio degli ucraini» che stanno facendo resistenza all’esercito russo. «Stanno combattendo con grande coraggio per le strade – ha dichiarato alla Cnn il portavoce, John Kirby – e anche fuori dalle città, stanno combattendo anche con grande creatività». Nonostante il presidente russo Vladimir Putin abbia dichiarato che l’invasione «sta procedendo secondo i piani», Kirby ha dato una versione differente. «I russi – ha detto – sono frustrati, sono stati respinti, hanno trovato una dura resistenza. Stanno affrontando problemi logistici e di sostentamento. Stanno finendo il carburante e il cibo. Sono rimasti sorpresi da come gli ucraini stanno difendendo le loro città».\n', '1.21 – L’incendio alla centrale nucleare \n', 'L’Ucraina denuncia che un incendio si è sviluppato alla centrale nucleare di Zaporizhzhia. Nella notte le forze russe hanno iniziato a bombardare nella zona in cui si trova la centrale nucleare di Zaporizhzhia, vicina alla località di Enerhodar. Intorno alla centrale si è sviluppato un incendio. Il ministro degli esteri ucraino Dmytro Kuleba ha detto che le forze russe «stanno colpendo Zaporizhazhia, la maggiore centrale nucleare in Europa. Ci sono già fiamme. Se dovesse esplodere, sarebbe 10 volte peggio di Chernobyl. La Russia deve immediatamente cessare il fuoco, consentire ai pompieri» di intervenire e «creare una zona di sicurezza». Il portavoce della centrale, Andrei Tuz, citato da vari media, ha sostenuto che fosse stata colpita l’unità 1. I pompieri non riescono a raggiungere le fiamme perché sono sotto il tiro dei russi. I russi hanno fatto sapere che le radiazioni intorno alla centrale sono nella norma. ']"
578,news-915789,"Guerra in Ucraina, la campagna su Airbnb: prenotazioni di massa a Kiev per sostenere la popolazione",https://www.open.online/2022/03/04/guerra-ucraina-russia-airbnb-prenotazioni-kiev,2022-03-04 20:59:00,"['Guerra in Ucraina, la campagna su Airbnb: prenotazioni di massa a Kiev per sostenere la popolazione\n', '\n', 'Il flusso di prenotazioni verso i territori di guerra è stato notato anche dalla piattaforma che ha deciso di rinunciare alle commissioni per tutte le prenotazioni in Ucraina\n', '«Ciao Maria, io e mia moglie abbiamo prenotato il tuo appartamento per una settimana ma ovviamente non verremo. Lo abbiamo fatto solo per permetterti di ricevere del denaro. Speriamo di poter fare di più per aiutare te e tutte le persone che vivono a Kiev». Il messaggio è stato pubblicato da un utente che ha scelto come nome Mario su Airbnb. Sopra queste parole, la conferma della prenotazione: dal 3 al 10 marzo a Kiev. È questo il nuovo canale da cui stanno passando le donazioni per chi è rimasto a vivere nella capitale dell’Ucraina. Il progetto è stato lanciato sui social in questi giorni. Difficile capire chi sia stato il primo a scriverlo ma tra le pagine che hanno contribuito a diffonderlo c’è sicuramente @quentin.quarantino, un account Instagram da oltre 900 mila follower che pubblica meme, notizie di attualità e lavora per sostenere raccolte fondi. L’idea è chiara: in questo momento non è semplice capire come far arrivare degli aiuti a Kiev. Ci sono molte associazioni che stanno lavorando sul campo, altre che si occupano di raccogliere materiali in tutta Europa per organizzare delle spedizioni e poi ancora ci sono dei canali lanciati dal governo, come quello promosso dal ministro Mykhailo Fedorov per raccogliere criptovalute. Ora chi vuole far arrivare un sostegno diretto alla popolazione può scegliere anche Airbnb e prenotare degli appartamenti nella capitale così da far arrivare il denaro direttamente agli host che hanno voluto metterli sulla piattaforma. L’improvviso flusso di prenotazioni verso un territorio di guerra è stato notato anche dai vertici dell’azienda che hanno scelto di non trattenere nessuna percentuale sulle prenotazioni: «Apprezziamo la generosità della nostra comunità in questo momento di crisi. Airbnb rinuncia anche a tutte le commissioni di ospiti e host su tutte le prenotazioni in Ucraina». \n', 'Il programma per ospitare 100 mila rifugiati\n', 'La piattaforma guidata dall’amministratore delegato Brian Chesky lo scorso anno ha ricevuto prenotazioni per un totale dei 46,8 miliardi di dollari, come riporta il britannico The Guardian. Airbnb ha deciso di impegnarsi direttamente per la crisi ucraina, garantendo un programma per offrire 100 mila posti letto alla popolazione in fuga dalla guerra. Al programma si può aderire in due modi: gli host possono mettere a disposizione una proprietà in modo gratuito o a un prezzo scontato, oppure è possibile fare una donazione diretta per sostenere i costi del programma. Airbnb si occupa di lavorare con associazioni umanitarie per assistere i rifugiati e in caso di problemi garantisce un’assicurazione agli host che aderiscono. ']"
579,news-915787,"Russia, Putin firma la stretta sull’informazione: fino a 15 anni di carcere per chi diffonde «fake news»",https://www.open.online/2022/03/04/russia-putin-firma-legge-fake-news,2022-03-04 20:42:00,"['Russia, Putin firma la stretta sull’informazione: fino a 15 anni di carcere per chi diffonde «fake news»\n', '\n', 'In precedenza, la legge che modifica il Codice penale era stata approvata all’unanimità dalla Duma\n', 'Vladimir Putin ha firmato la legge che introduce pene fino a 15 anni di carcere per la diffusione di «fake news» sulle operazioni dell’esercito russo. In precedenza, la legge che modifica il Codice penale era stata approvata all’unanimità dalla Duma. Ieri, 3 marzo, la radio liberale Echo di Mosca ha annunciato la chiusura e la tv indipendente Dozhd ha sospeso l’attività, dopo che entrambe le emittenti erano state bloccate dalle autorità russe. Oggi, l’autorità per le comunicazioni di Mosca ha «limitato» l’accesso ai siti internet della\xa0Bbc, di\xa0Deutsche Welle, della testata online\xa0Meduza\xa0e di\xa0Radio Liberty.']"
580,news-915685,Anonymous e il giornale «Pravda» hanno diffuso i dati personali di 120 mila soldati russi in Ucraina,https://www.open.online/2022/03/04/ucraina-pravda-anonymous-dati-soldati-russi,2022-03-04 18:54:00,"['Anonymous e il giornale «Pravda» hanno diffuso i dati personali di 120 mila soldati russi in Ucraina\n', '\n', 'L’account principale delle rete hacker ha rilanciato anche l’azione di un attivista che dice di essere entrato in possesso di documenti sulle finanze personali di Putin\n', 'Nomi, date di nascita, indirizzi, unità di affiliazione, numeri di passaporto e numeri di telefono. È il contenuto dell’ultimo leak diffuso da Anonymous, la rete di hacker che dal primo giorno dell’invasione in Ucraina ha dichiarato guerra a Vladimir Putin. Gli hacker hanno diffuso i dati personali di 120 mila soldati della Federazione Russa che stanno combattendo in Ucraina. Un primo elenco era stato pubblicato nei giorni scorsi dal quotidiano Pravda Ucraina. Questi dati hanno una rilevanza strategica: i profili dei soldati sul campo potrebbero permettere agli attivisti ucraini di infiltrarsi nella rete di comunicazioni, senza contare le possibili conseguenze anche per le famiglie dei militari sul campo. \n', 'Nelle ultime ore l’account Twitter principale di Anonymous (@YourAnonNews) ha dichiarato anche di non essersi schierato contro i cittadini russi: «Noi non siamo vostri nemici. Il vostro governo sta attaccando uno Stato sovrano. Ribellatevi». Gli hacker hanno lanciato poi un messaggio rivolto ai soldati russi: «Arrendetevi e mettete giù le vostre armi. Il popolo dell’Ucraina non vuole la guerra». Dopo gli attacchi ai siti del governo e quelli sui dati di navigazione dello yacht di Putin e delle compagnie petrolifere, negli ultimi giorni la rete hacker aveva rivolto le proprie attenzioni verso il sito dell’agenzia spaziale russa Roscosmos. \n', 'Gli affari di Putin\n', 'Nella sua scenografica dichiarazione di guerra, Anonymous aveva detto di voler indagare anche sul patrimonio personale di Vladimir Putin. Al momento non sono ancora state rivelate informazioni di questo tipo ma nelle ultime ore l’account Twitter @PucksReturn rilanciato da @YourAnonNews ha dichiarato di essere entrato in possesso di una serie di documenti che dimostrerebbero alcune operazioni condotte dai conti personali di Putin. Le stime sul patrimonio del presidente della Federazione russa sono ancora molto vaghe ma alcune di queste arrivano fino a 200 miliardi di dollari.']"
581,news-915683,"Ucraina, la previsione di Casaleggio: «L’esclusione della Russia segnerà la fine dello Swift»",https://www.open.online/2022/03/04/ucraina-casaleggio-vs-esclusione-russia-swift,2022-03-04 18:37:00,"['Ucraina, la previsione di Casaleggio: «L’esclusione della Russia segnerà la fine dello Swift»\n', '\n', 'Il presidente dell’Associazione Rousseau: «La Cina con la sua valuta digitale sta già predisponendo il nuovo sistema di verifica internazionale delle transazioni»\n', '«L’esclusione della Russia dal sistema Swift non farà altro che decretare la fine del sistema che già oggi non ha più una fama di sistema neutrale». Davide Casaleggio, il presidente dell’Associazione Rousseau, prende posizione sulla misura adottata nei giorni scorsi nei confronti di Mosca in seguito all’invasione dell’Ucraina. Lo fa in un post pubblicato oggi, 4 marzo, sul Blog delle stelle. Secondo Casaleggio, «la soluzione d’altro canto potrebbe essere dietro l’angolo». «La Cina con la sua valuta digitale sta predisponendo il nuovo sistema di verifica internazionale delle transazioni, preparandosi già per quando dollaro ed euro saranno anch’essi basati sulla tecnologia della valuta digitale (simil criptovaluta per chi è a digiuno)».']"
582,news-915643,No! Questo video non mostra dei carri armati russi distrutti dalle molotov a Kiev,https://www.open.online/2022/03/04/video-carri-armati-russi-distrutti-molotov-kiev,2022-03-04 17:42:00,"['No! Questo video non mostra dei carri armati russi distrutti dalle molotov a Kiev\n', '\n', 'Il video è stato diffuso il 26 febbraio 2022 e attribuito all’attuale invasione russa in Ucraina, ma risale al 2014\n', 'Secondo un articolo pubblicato il 26 febbraio 2022 da Panorama, un video mostrerebbe dei «carri armati russi distrutti dalle molotov a Kiev». Il video risulta condiviso anche via Facebook, da pagine Facebook dedicate al conflitto o da media italiani.\n', 'Il video risulta molto sgranato per essere attuale. Potrebbe essere un problema legato alla compressione del file video, ma non è così.\n', 'Il video risulta pubblicato da un canale YouTube in data 17 febbraio 2020 e viene attribuito agli scontri di Kiev del 2014.']"
583,news-915549,Le due false convocazioni per l’arruolamento militare per «combattere al fronte Ucraina – Russia»,https://www.open.online/2022/03/04/falsi-documenti-arruolamento-militari-conflitto-russia-ucraina,2022-03-04 17:23:00,"['Le due false convocazioni per l’arruolamento militare per «combattere al fronte Ucraina – Russia»\n', '\n', 'Qualcuno si è divertito a creare due documenti falsi a nome del Ministero della Difesa\n', 'Circola online, via Facebook e Whatsapp, un presunto documento del Ministero della Difesa con oggetto «Arruolamento Immediato delle classi: 1970 – 1971 – … – 1980» per «combattere al fronte Ucraina – Russia». In realtà, circolano due versioni del documento, ma risultano entrambi falsi.\n', 'Per chi ha fretta\n', 'Analisi\n', 'In data odierna riceviamo via Whatsapp la seguente foto, condivisa diverse volte tramite l’app.\n', 'L’immagine risulta condivisa anche via Facebook (qui, qui e qui).\n', 'Ci risulta un’altra versione, questa volta per le classi dal 1990 al 2003:\n', 'Nel documento diffuso via Whastapp si legge la firma del Direttore Generale “Paolo Gerometta”. Oltre a non risultare alcuna comunicazione ufficiale da parte delle autorità, e in particolar modo la smentita da parte dell’Ufficio Stampa dell’Esercito contattato da Open, bisogna considerare la grossolana impaginazione della carta intestata.\n', 'Nel secondo, circolato giorni prima, riporta nell’intestazione «Direzione generale per il personale militare» e la firma «Il Sottocapo di Stato Maggiore Carmine Masiello». Un nome che risulta, ma come riportato dai colleghi di Facta dopo aver contattato il Ministero della Difesa, anche questo documento risulta un falso.\n', 'Conclusioni\n', 'Non è in corso alcun arruolamento “forzato” per l’esercito Italiano in vista di un intervento durante l’invasione russa in Ucraina. Entrambi i documenti diffusi risultano falsi.']"
584,news-915583,Un razzo russo è caduto nel giardino di casa di Zelensky: «Colpo mancato» – Le foto,https://www.open.online/2022/03/04/guerra-russia-vs-ucraina-razzo-casa-zelensky-foto,2022-03-04 17:00:00,"['Un razzo russo è caduto nel giardino di casa di Zelensky: «Colpo mancato» – Le foto\n', '\n', 'Quando il presidente ucraino, ex attore e comico, ha saputo di quel che è accaduto in una delle sue case fuori Kiev, avrebbe risposto con una battuta\n', 'Non ci sono solo i 400 mercenari ceceni sulle tracce del presidente ucraino Volodymyr Zelensky, che secondo il Times sarebbe scampato ad almeno tre tentativi di assassinio. Oggi pomeriggio nel giardino di una delle case del presidente ucraino a Koncha-Zaspa, a Sud di Kiev, sarebbero caduti almeno un razzo lanciato dall’esercito russo. A raccontarlo su Facebook è il portavoce di Zelensky, Serhiy Nykyforov, che ha pubblicato alcune foto che sembrerebbero resti di un razzo finito nel terreno. Quando la vicenda è stata raccontata a Zelensky, il suo portavoce racconta che avrebbe risposto con una battuta: «Colpo mancato».']"
585,news-915559,"Ucraina, i resti dell’Antonov AN-225: le immagini che confermano la distruzione dell’aereo più grande del mondo",https://www.open.online/2022/03/04/ucraina-aereo-antonov-distrutto-foto,2022-03-04 16:52:00,"['Ucraina, i resti dell’Antonov AN-225: le immagini che confermano la distruzione dell’aereo più grande del mondo\n', '\n', 'Il velivolo, parcheggiato in un’area nei pressi di Kiev, era stato colpito nei giorni scorsi dai bombardamenti russi\n', 'Alcune immagini pubblicate dalla tv russa Channel One confermano che l’Antonov AN-225 è stato distrutto. L’aereo più grande del mondo, ribattezzato Mriya («sogno» in lingua ucraina) e parcheggiato in un’area nei pressi di Kiev, è stato colpito nei giorni scorsi dai bombardamenti delle forze militari russe. La notizia della distruzione dell’Antonov era stata data dal ministro degli Esteri ucraino Dmytro Kuleba. La società Ukroboronprom, proprietaria dell’aereo, aveva\xa0fatto sapere\xa0che l’Antonov era stato distrutto e che sarebbe stato ricostruito a spese della Russia. Il costo stimato è di 3 miliardi di dollari.']"
586,news-915495,"Ucraina, raid sulle abitazioni a Irpin: le bombe colpiscono un’area residenziale alle porte di Kiev – Il video",https://www.open.online/2022/03/04/ucraina-irpin-bombardamenti-case-video,2022-03-04 16:06:00,"['Ucraina, raid sulle abitazioni a Irpin: le bombe colpiscono un’area residenziale alle porte di Kiev – Il video\n', '\n', 'Già nei giorni scorsi la città era finita nel mirino di pesanti bombardamenti\n', 'A Irpin, città ucraina alle porte di Kiev, un’area residenziale è stata colpita dalle bombe. In un video che circola sui social network, e di cui oggi 4 marzo dà notizia il Kyiv Independent, si vedono due bombe colpire un complesso residenziale di dieci piani. Irpin è una città di circa 60 mila abitanti situata nella regione di Kiev. Già nei giorni scorsi era finita nel mirino di pesanti bombardamenti da parte dell’esercito russo, come mostrano anche le immagini di seguito.']"
587,news-915453,L’appello del ministro degli Esteri ucraino alla Nato: «Agite ora o sarà troppo tardi: Putin vuol trasformarci nella Siria» – Il video,https://www.open.online/2022/03/04/ucraina-ministro-esteri-kuleba-putin-appello-nato-video,2022-03-04 15:27:00,"['L’appello del ministro degli Esteri ucraino alla Nato: «Agite ora o sarà troppo tardi: Putin vuol trasformarci nella Siria» – Il video\n', '\n', 'La richiesta del ministro ucraino è di «azioni più concrete» da parte dei Paesi della Nato, che finora hanno deciso di non assecondare la richiesta di Kiev di imporre una no fly zone sull’Ucraina\n', '«Agite ora o sarà troppo tardi» ha detto il ministro degli Esteri ucraino, Dmytro Kuleba, in collegamento con il vertice dei ministri degli Esteri dei Paesi Nato a Bruxelles. Un appello accorato quello di Kuleba perché l’Occidente non permetta che: «Putin trasformi l’Ucraina nella Siria. Siamo pronti a combattere – scrive poi su Twitter il ministro ucraino – Continueremo a combattere. Ma abbiamo di bisogno di partner che ci aiutino con azioni concrete, risolute e rapite, ora».']"
588,news-915337,No! Questa donna non era «una pentita No vax oggi riciclata a ucraina scappata dalla guerra»,https://www.open.online/2022/03/04/donna-pentita-no-vax-riclata-ucraina-disinformazione,2022-03-04 15:20:00,"['No! Questa donna non era «una pentita No vax oggi riciclata a ucraina scappata dalla guerra»\n', '\n', 'Tutto parte da un tweet che la stessa autrice ha smentito. Il Tg2 non ha mai sostenuto che la donna fosse una pentita No vax\n', 'La notizia del parto di una donna ucraina rifugiata in Italia, scappata dal suo paese a seguito dell’invasione della Russia di Vladimir Putin nel suo Paese, è stata diffusa da media e politici nostrani come Luca Zaia e il più vicino Attilio Fontana, in quanto la piccola creatura è nata a Rho (Milano, Lombardia). Secondo alcuni utenti, la donna in precedenza sarebbe stata utilizzata come pentita No vax dal Tg2 della Rai.\n', 'Per chi ha fretta\n', 'Analisi\n', 'L’accusa proviene da un account Twitter di un tal “vincenzo piccolo” (@Pek76Vincenzo). Il testo del tweet è il seguente:\n', 'Ieri era una pentita novax oggi riciclata a ucraina scappata dalla guerra il copione insomma è sempre lo stesso cambia solo l’argomento\n', 'Ecco un esempio di condivisione dello screenshot via Facebook, seguito dal commento dell’utente Antonio: «Na’cazzara di professione, insomma».\n', 'La seconda foto condivisa nel tweet, quella a destra con in braccio la bambina, è stata condivisa dal Presidente della Regione Veneto Luca Zaia in un tweet del 3 marzo 2022. Un utente gli risponde, riportando lo screenshot del tweet dell’utente “vincenzo piccolo”.\n', 'Il tweet non è presente nel profilo dell’utente. Riscontriamo, invece, le risposte al tweet cancellato dal suo stesso autore:\n', 'Il testo del tweet è lo stesso del tweet del 2 marzo 2022 pubblicato dall’utente Alessia-Dream (@alessia_dream01).\n', 'A distanza di un giorno, il 3 marzo 2022, l’utente Alessia-Dream rettifica rispondendo a un altro tweet:\n', 'antonella (@antonellacirce1): «La stessa?»\n', 'Alessia-Dream (@alessia_dream01): «no no nel senso che prima mettevano i novax pentiti a farsi fotografare negli ospedali ora mettono i rifugiati la stessa tecnica praticamente»\n', 'Il 3 marzo 2022, l’account ufficiale del Tg2 pubblica il servizio in un tweet. La donna, nel video, non parla certamente italiano.\n', 'Per verificare con certezza, basta osservare l’edizione del Tg2 del 2 marzo 2022 alle ore 20:30.\n', 'Conclusioni\n', 'La donna presente nel servizio del Tg2 non era stata spacciata come pentita No vax e successivamente come ucraina. La fonte della disinformazione, un utente Twitter, ha smentito la sua stessa precedente affermazione. L’utente che aveva diffuso lo screenshot del Tg2 e la foto della donna con la bambina ha rimosso il tweet, molto probabilmente di fronte all’evidente errore.']"
589,news-915401,"Ucraina, Kiev accusa i militari russi: «Violentano le nostre donne». A Cherson «una 17enne stuprata e uccisa» – Il video",https://www.open.online/2022/03/04/ucraina-esercito-russo-accuse-violenze-sessuali-video,2022-03-04 15:16:00,"['Ucraina, Kiev accusa i militari russi: «Violentano le nostre donne». A Cherson «una 17enne stuprata e uccisa» – Il video\n', '\n', 'La denuncia di una abitante della città caduta in mano alle forze di Mosca. Il ministro Kuleba: «In questi casi è difficile parlare dell’efficacia della legge internazionale»\n', 'Il governo ucraino punta il dito contro l’esercito russo, denunciando una serie di presunti casi di violenza sessuale nei territori sotto il controllo di Mosca. Il ministro degli Esteri ucraino, Dmytro Kuleba, parlando al canale televisivo N1 ha detto: «Quando i soldati stuprano le donne nei territori occupati, e abbiamo diversi casi, quando i soldati russi abusano delle donne nelle città ucraina, è chiaramente difficile parlare dell’efficacia della legge internazionale». Prima della denuncia di Kuleba, una residente di Cherson, città ucraina caduta in mano alle forze militari di Mosca, ha accusato le truppe di occupazione di «violentare le nostre donne». Svetlana Zorina, 27 anni, ha parlato durante un collegamento con l’emittente statunitense Cnn: «È successo a una ragazza di 17 anni che conoscevo: è stata prima violentata e poi uccisa», ha detto. «Possiamo solo rimanere a casa e prenderci cura di noi stessi perché abbiamo paura, ma non molliamo».']"
590,news-915085,Perché Zaporizhzhia è un’arma preziosa e quali mosse ha in serbo Mosca: «Attaccheranno altre centrali nucleari»,https://www.open.online/2022/03/04/zaporizhzhia-nucleare-russia,2022-03-04 14:53:00,"['Perché Zaporizhzhia è un’arma preziosa e quali mosse ha in serbo Mosca: «Attaccheranno altre centrali nucleari»\n', '\n', 'Dal paragone con Chernobyl ai 15 reattori dell’Ucraina, tutti i punti chiave della tattica russa e i prossimi impianti a rischio. L’analista Gaiani a Open: «Valore strategico enorme, ma la minaccia nucleare non c’entra»\n', 'Zaporizhzhia in fiamme accende una delle paure più terribili dello scontro tra Russia e Ucraina. L’attacco da parte delle forze russe avvenuto nella notte tra il 3 e il 4 marzo nella parte sud-orientale dell’Ucraina non colpisce un luogo qualunque: si tratta della centrale nucleare più grande d’Europa, tra le prime al mondo, e ora è nelle mani di Vladimir Putin. Le bombe russe hanno colpito l’unità 1 dell’impianto: il reattore 1 al momento risulterebbe inattivo ma le scorie radioattive all’interno rappresentano il pericolo di un disastro nucleare che fa tremare il mondo. Il rischio è l’esplosione di uno dei sei reattori presenti nello stabilimento e attualmente in mano alle forze russe. Per ora l’incendio scoppiato durante gli scontri ha riguardato solo il perimetro esterno della centrale mentre i bombardamenti hanno colpito\xa0un edificio amministrativo e un laboratorio di ricerca. La conquista di Zaporizhzhia rappresenta, però, una delle mosse più strategiche e allo stesso tempo rischiose dei primi nove giorni di guerra. \n', 'Perché è la più potente d’Europa?\n', 'Costruita tra il 1984 e il 1995 a Enerhodar, nel sud-est dell’Ucraina, la centrale nucleare di Zaporizhzhia si trova a circa 200 km dalla regione del Donbass e a 500 km dalla capitale Kiev. E’ lo stabilimento più grande di tutta Europa con 6 reattori, ciascuno della potenza di 1000MW e una capacità di potenza totale di 42miliardi di Kwh. Come si traducono questi numeri? Nell’energia sufficiente per alimentare circa 4 milioni di case. Controllata dalla società nazionale ucraina NNEGC Energoatom, in tempi normali produce un quinto dell’elettricità dell’Ucraina e quasi la metà dell’energia generata dagli impianti nucleari di tutto il Paese. \n', 'Il paragone con Chernobyl\n', 'Lo spettro di Chernobyl, luogo del peggior disastro nucleare del mondo accaduto nel 1986, torna inevitabilmente a far paura. Tony Irwin, professore onorario dell’Australian National University spiega prima di tutto al Guardian la differenza strutturale tra l’impianto di Zaporizhzhia e quello di Chernobyl. «Il tipo di reattore della centrale di Zaporizhzhia è un PWR e cioè ad acqua pressurizzata. Si tratta di un reattore molto più sicuro perché a due circuiti. L’acqua che mantiene freddo il reattore è su un circuito separato rispetto al secondo, che in realtà fornisce energia alla turbina e all’esterno. Questi reattori hanno anche sistemi di raffreddamento di emergenza di riserva». Quello di Chernobyl è invece un reattore di tipo RBMK, costruito nell’epoca dell’Unione Sovietica presentava barre di controllo con terminali di grafite: è a causa di questa composizione che nel 1986 al momento dell’inserimento delle barre nel nocciolo del reattore, la potenza e la temperatura aumentarono così tanto fino all’esplosione dell’intero impianto e alla fusione. «Ovviamente rimane un’idea pessima iniziare a sparare enormi missili contro i reattori», chiarisce Irwin riferendosi ai rischi provocati dalle bombe russe contro Zaporizhzhia. \n', '15 reattori: il tesoro energetico dell’Ucraina\n', 'Da più di una settimana la mappa degli attacchi russi sul territorio ucraino continua a riempirsi in modo drammatico. Ma c’è un altro monitoraggio necessario per capire fino in fondo la strategia militare di Mosca. Il Paese di Zelensky conta 4 grandi centrali nucleari per un totale di 15 reattori sotto la gestione della società Energoatom. In termini di energia si parla di una produzione di 13.828 megawatt in totale, capaci di coprire il 55% del fabbisogno energetico dell’intero Paese. La centrale di Chernobyl è stata presa dalle forze russe nei primi giorni di guerra. Poi è toccato a Zaporizhzhia con 6 reattori controllati da Mosca. Ancora libera risulta la centrale nucleare Pìvdennoukraïns’ka nell’Ucraina del sud con 3 reattori e le altre due Rivne e Khmelnitsky, a Nord-Ovest, con 4 e 2 reattori.  \n', 'Cosa c’è dietro l’attacco russo? «Arma preziosa per i negoziati»\n', 'Vladimir Putin ha scelto di invadere un territorio fortemente dipendente dalla fissione nucleare. Ma in caso di esplosione nucleare, i rischi sarebbero eccessivi anche per la Russia stessa. Gianandrea Gaiani, direttore di Analisi Difesa, esperto in analisi storico-strategiche e studio dei conflitti, spiega la vera arma strategia dietro il bombardamento della grande centrale: «Prima di tutto la presa del controllo delle centrali è utile alla messa in sicurezza degli stabilimenti stessi in un contesto di guerra che dura ormai da giorni. Attentati e danni di ogni genere possono creare fughe radioattive e rendere inagibile il territorio di scontro, i russi hanno in questo momento tutto l’interesse a mantenere sicure quelle zone. Così come anche gli ucraini per ovvie ragioni di difesa». Ma c’è altro. \n', '«Controllare le centrali ha un valore strategico enorme in un Paese che dipende energeticamente dagli stabilimenti: avere in mano gli impianti vuol dire avere il controllo della produzione di energia e poter lasciare potenzialmente al buio milioni di persone». Un elemento non certo da sottovalutare soprattutto al tavolo dei negoziati: «I russi potrebbe far valere la capacità di lasciare senza luce ed energia da un giorno all’altro l’intera Ucraina e ottenere i compromessi che desiderano. Il controllo delle infrastrutture strategiche per i prossimi giorni, in cui le due parti saranno comunque destinate ancora a dialogare, sarà un’arma fondamentale». Sulla minaccia nucleare Gaiani è invece piuttosto scettico: «Prendere il controllo delle centrali per farle esplodere e provocare danni disastrosi non farebbe comodo neanche alla Russia. Stiamo parlando di uno scenario che danneggerebbe anche il territorio di Mosca, renderebbe impraticabile le zone di guerra, attualmente il vero interesse del Cremlino. Niente che rientri in una strategia militare che possa avere qualche carta vincente in termini di dialogo e negoziato». \n', 'Le prossime centrali nel mirino \n', 'È per queste ragioni che gli attacchi russi potrebbe proseguire a Sud raggiungendo la centrale di Pìvdennoukraïns’ka, non distante da Zaporizhzhia, per poi puntare verso Nord-ovest agli stabilimenti di Rivne e Khmelnitsky. A quel punto tutto il patrimonio energetico dell’Ucraina sarebbe nelle mani di Mosca: una delle carte più decisive poste sul tavolo di complicatissimi negoziati. ']"
591,news-915199,"Bambina ucraina tenta di fermare i soldati russi? No, video datato di un’attivista palestinese",https://www.open.online/2022/03/04/bambina-ferma-soldati-russi-palestina,2022-03-04 13:51:00,"['Bambina ucraina tenta di fermare i soldati russi? No, video datato di un’attivista palestinese\n', '\n', 'Il video di un’attivista palestinese viene spacciato come attuale e relativo all’invasione russa in Ucraina\n', 'Circola un video dove si sostiene che una bambina ucraina affronti e tenti di fermare un soldato russo. Condiviso via TikTok con un’associazione all’attuale invasione russa in Ucraina, in realtà il contesto è un altro. Non è la prima volta che accade qualcosa di questo genere, sull’attuale conflitto sono diversi i casi simili riscontrati da Open Fact-checking (qui, qui e qui).\n', 'Per chi ha fretta\n', 'Analisi\n', 'Ecco un esempio, un articolo pubblicato dal sito Techgeneration.it dal titolo «Bambina tenta di fermare i soldati russi: la scena straziante (VIDEO)».\n', 'Il sito trae spunto da un video pubblicato su TikTok che riporta il seguente testo: «Little girl try to stop – Pray for Ukraine».\n', 'Il primo elemento che non viene considerato dagli autori dell’articolo, ma anche dai diffusori del video, è in Ucraina è pieno inverno e la bambina indossa una maglietta senza maniche. Possiamo osservarlo chiaramente nel video pubblicato dal canale Youtube Samer Nazzal in data 2 novembre 2012.\n', 'Secondo quanto riportato nella descrizione del video, la bambina sarebbe l’attivista palestinese Ahed Al Tamimi, nata il 31 gennaio 2001 e attualmente 21enne, già protagonista di altre scene simili nel corso degli anni.\n', 'Conclusioni\n', 'La bambina nel video non è affatto una giovane ucraina mentre affronta un soldato russo durante l’invasione in Ucraina. Si tratta di un vecchio video che ritrae una giovane attivista palestinese.']"
592,news-915177,"La grande raccolta di aiuti del prete ucraino a Milano: «Servono cibo, disinfettante e giocattoli» – Il video",https://www.open.online/2022/03/04/guerra-ucraina-raccolta-aiuti-milano-video,2022-03-04 12:52:00,"['La grande raccolta di aiuti del prete ucraino a Milano: «Servono cibo, disinfettante e giocattoli» – Il video\n', '\n', 'La raccolta nella parrocchia in via Meda a Milano continua incessante con cibo e disinfettanti che saranno spediti nelle prossime ore in Ucraina\n', 'Gli spazi della parrocchia dei Santi Giacomo e Giovanni in via Meda a Milano sono quasi pieni, ma i pacchi non smettono di arrivare nel centro di raccolta di aiuti per gli ucraini organizzato da don Igor Krupa, sacerdote di origini ucraine che nei giorni scorsi aveva lanciato un appello a chiunque potesse dare un contributo. Nel video di ieri, 3 marzo, don Igor mostra la quantità incredibile di cibo, abiti e giocattoli che centinaia di milanesi hanno messo a disposizione. Don Igor è in Italia da quando giovanissimo è entrato in seminario, come ha raccontato al quotidiano Il Giorno: «Poi quando sono diventato sacerdote ho deciso di rimanere per servire la numerosa comunità ucraina che si appoggia a questa parrocchia». Si dice stanco e preoccupato don Igor, che in Ucraina ha ancora il padre, la sorella e il fratello: «Li sento ogni giorno – ha detto – e per ora stanno abbastanza bene perché comunque abitano nella parte occidentale dell’Ucraina, in paesino piccolo che non è strategico per la guerra. Però sentono i bombardamenti tutt’intorno». La raccolta intanto prosegue in via Meda n.50 a Milano, dove è ancora portare soprattutto disinfettanti, cerotti e garze oltre a qualunque tipo di aiuto che potrà raggiungere le zone sotto i bombardamenti.']"
593,news-914765,La foto della bambina “vittima” della guerra in Donbass? Un’attrice di un film ambientato nel 1941,https://www.open.online/2022/03/04/foto-bambina-vittima-donbass-1941,2022-03-04 12:29:00,"['La foto della bambina “vittima” della guerra in Donbass? Un’attrice di un film ambientato nel 1941\n', '\n', 'Un’immagine simbolo utilizzata negli ambienti filorussi e non solo, ma di fatto non vera\n', 'Sui social e da diversi siti internet viene condivisa quella che viene spacciata per un’immagine simbolo delle vittime del conflitto nell’area ucraina del Donbass. Si tratta di una foto dove una bambina piange disperata, mentre stringe una bambola, accanto al corpo senza vita di un’anziana signora. Diffusa in passato, viene oggi condivisa come prova per o giustificare l’invasione russa o per sostenere che anche l’Ucraina abbiano commesso gli stessi crimini oggi attribuiti ai soldati inviati da Vladimir Putin.\n', 'Per chi ha fretta\n', 'Analisi\n', 'Ecco uno dei post dove viene condivisa la foto della bambina mentre piange a fianco del corpo senza vita di un’anziana. L’immagine viene accompagnata dal seguente testo: «#save donbass people».\n', 'Attraverso una ricerca per immagini siamo giunti a un film del 2010 intitolato “Brestskaya krepost“, presente nel database del sito IMBd, ambientato durante l’invasione nazista dell’Unione Sovietica nel giugno del 1941.\n', 'Ecco il confronto tra la bambina nella foto e l’immagine del film, tratta da un video pubblicato su Youtube nel 2017:\n', 'Conclusioni\n', 'La bambina che piange accanto al corpo di una donna, mentre tiene in mano una bambola, non è affatto una vittima del Donbass. Si tratta di una piccola attrice di un film ambientato durante l’invasione nazista del 1941.']"
594,news-915081,"Abramovich ha fretta di vendere di Chelsea, prima offerta in arrivo: perché potrebbe “svendere” il club",https://www.open.online/2022/03/04/guerra-ucraina-abramovich-prime-offerte-vendita-chelsea,2022-03-04 12:06:00,"['Abramovich ha fretta di vendere di Chelsea, prima offerta in arrivo: perché potrebbe “svendere” il club\n', '\n', 'L’oligarca russo avrebbe particolare fretta a cedere il club campione d’Europa, secondo i media britannici, prima che le sanzioni occidentali per l’invasione russa dell’Ucraina colpiscano anche lui\n', 'La scadenza è fissata per il 15 marzo, ma già oggi o comunque entro la fine della settimana Roman Abramovich potrebbe ricevere la prima offerta di acquisto per il Chelsea. Il tabloid britannico The Sun riporta che un consorzio svizzero-americano composto da Todd Boehly e Hansjorg Wyss ha intensificato le trattative nelle ultime ore e sarebbe pronto a proporre al magnate russo una cifra intorno ai 2,3 miliardi di euro. Somma però ben lontana dall’obiettivo che si era prefissato Abramovich di 3,4 miliardi di euro, secondo la stima fatta del club campione d’Europa e del mondo in carica. Per Boehly si tratta di un’espansione nel mondo dello sport, essendo già proprietario di quote della squadra di baseball americana dei Dodgers di Los Angeles. Wyss invece è un miliardario svizzero che deve la sua fortuna principalmente per gli investimenti nel settore medico-sanitario. Ma il vantaggio per i potenziali acquirenti non è solo la disponibilità economica, semmai più il fattore tempo, di cui Abramovich è fortemente a corto. \n', 'Secondo i media britannici, l’oligarca russo ha estrema fretta di chiudere l’affare, almeno prima che su di lui si abbattano sanzioni come quelle che hanno già colpito diversi oligarchi considerati molto vicini a Vladimir Putin. Sanzioni che finora non hanno toccato direttamente Abramovich, nonostante le pressioni sul governo di Boris Johnson di diversi parlamentari britannici e attivisti russi come Alexei Navalny che ha chiesto esplicitamente a Londra di colpire il patron del Chelsea. Per la trattativa della cessione del club, Abramovich ha incaricato i banchieri americani del Reine Group. Al momento, spiega The Sun, oltre a quella data per certa del consorzio svizzero-americano, ci sarebbero almeno altre due offerte in fase di valutazione. Al Chelsea sarebbe interessato anche Jim Ratcliffe, uno degli uomini più ricchi del Regno Unito che può vantare un patrimonio di circa 7,2 miliardi di euro. Ratcliffe è a capo del colosso della chimica Ineos, l’azienda privata più grande del Regno Unito e terza al mondo nel settore chimico.']"
595,news-915017,"Guerra in Ucraina, la scuola bombardata a Zhytomyr – Il video",https://www.open.online/2022/03/04/guerra-russia-vs-ucraina-scuola-bombardata-zhytomyr-video,2022-03-04 10:21:00,"['Guerra in Ucraina, la scuola bombardata a Zhytomyr – Il video\n', '\n', 'Secondo le informazioni disponibili, l’istituto, identificato con il numero “25”, disponeva di un rifugio sotterraneo \n', 'Una scuola pubblica che si trovava nel centro di Zhytomyr, a circa 150 chilometri a ovest di Kiev, è stata colpita questa mattina durante un bombardamento: lo scrive l’agenzia di stampa Dire che cita come fonte padre Michail Wocial, un salesiano che si trova in città, aggiungendo che per ora non è chiaro se ci siano state vittime. Secondo le informazioni disponibili, l’istituto, identificato con il numero “25”, disponeva di un rifugio sotterraneo. «L’esplosione è avvenuta due ore fa», ha detto padre Wocial. «Questa notte era stata più tranquilla ma stamane i bombardamenti sono ripresi». Nei giorni scorsi, dopo l’avvio dell’offensiva militare russa il 24 febbraio, Zhytomyr era già stata bombardata. Fonti del ministero dell’Interno ucraino avevano riferito che l’aeroporto cittadino era stato colpito da un missile Iskander partito dal territorio della Bielorussia.\n', 'Video da: Twitter\n', ' ']"
596,news-914871,"Spie, tradimenti e allarmi caduti nel vuoto: così è cominciata la guerra in Ucraina",https://www.open.online/2022/03/04/guerra-ucraina-russia-come-comincia,2022-03-04 09:32:00,"['Spie, tradimenti e allarmi caduti nel vuoto: così è cominciata la guerra in Ucraina\n', '\n', 'Gli Stati Uniti parlano di invasione da novembre. E lo hanno fatto sapere ai russi, nell’estremo tentativo di far desistere Putin. Né Cina né Europa avrebbero preso sul serio l’avvertimento\n', 'Al nono giorno dell’offensiva russa contro l’Ucraina, la genesi dell’attacco di Mosca a Kiev si delinea sempre più come una spy story internazionale. Un film che però non è tale, con le bombe che ormai colpiscono gli edifici civili e mietono morti. Sul ruolo della Cina in questa partita, ma anche dell’intelligence americana, dei servizi russi e della reazione ucraina, fa il punto Guido Olimpio sul Corriere della Sera. Prima di tutto: gli americani sapevano. Da novembre. E lo hanno anche fatto trapelare. Per gravità della minaccia, e nell’estremo tentativo di portare Vladimir Putin a rivedere i suoi piani: evidentemente un buco nell’acqua. \n', 'L’avvertimento degli Usa\n', 'Gli Stati Uniti sapevano. Da metà novembre. Avvisano gli alleati dell’invasione, e Avril Haines, direttrice della National Intelligence, viene in Europa a raccontare quello che gli americani sanno. Ma la accoglie un certo scetticismo. Neanche un mese dopo gli Usa mandano un nuovo avvertimento e addirittura il Washington Post racconta l’operazione che verrà con informazioni precise, ipotizzandone l’avvio all’inizio del nuovo anno e facendo quindi di fatto conoscere ai russi le informazioni in possesso e le fonti di primissimo livello che ha la Cia. L’agenzia è guidata da William Burns, già ambasciatore in Russia, che ai primi di novembre va addirittura a Mosca per affrontare la questione, mostrare che Gli Usa sanno, fare un estremo tentativo. Nulla di fatto: il Cremlino è un muro di gomma. \n', 'Putin è convinto della sua strategia. Pare che voglia giusto far passare le Olimpiadi invernali in Cina, e che anzi Pechino – lo ha scritto ieri ancora il New York Times ma non ve ne è conferma – avrebbe chiesto proprio di aspettare. La Cina a sua volta era stata allertata dagli Usa, con dati e piani e la richiesta di un aiuto a evitare il peggio. Ma Pechino non avrebbe creduto a Washington. Anonymous in queste ore ha pubblicato alcuni documenti dove si legge che l’ordine di attacco era previsto per il 18 gennaio – data che combacia con le ricostruzioni americane e che poi sarebbe stata spostata. La guerra in Ucraina è stata approvata il 18 gennaio e il piano d’attacco prevedeva un attacco dal 20 febbraio al 6 marzo, spiega il collettivo hacker. \n', 'Le intelligenze\n', 'I servizi segreti americani hanno continuato a raccogliere dati. I russi, dal canto loro, hanno dovuto fare i conti con il fatto che Washington sapesse. Alla ricerca di chi poteva aver tradito. E domandandosi in caso di attacco quale sarebbe stata la reazione dell’Ucraina, evidentemente informata, e della stessa comunità internazionale. A Putin, poi furioso, sarebbero stati prospettati scenari positivi. E Kiev? Anche i loro apparati di sicurezza sono stati infiltrati dai russi. Ma qual era il riscontro dato? Che il presidente ucraino Volodymyr Zelensky sarebbe fuggito? E lo stesso leader di Kiev, che prima dell’attacco ostentava sicurezza e anzi parlava di panico creato dalla Casa Bianca, era sincero o lo faceva per tattica? \n', 'Ancora a novembre un’intervista al Military Times del capo dell’intelligence ucraina Kyrylov Budanov dimostra che gli ucraini sapevano, lo raccontavano, non venivano presi sul serio. Infine c’è l’episodio del commando ceceno che sarebbe stato inviato a uccidere Zelensky. Agguato sventato grazie alla soffiata di un informatore russo, sembra. Che Mosca lo voglia far fuori è plausibile. Che si parli di ceceni, nota il Corriere, è “esotico”, ma richiama il loro approccio risoluto, e il ruolo in operazioni clandestine per i servizi. \n', 'In copertina EPA/SERGEY KOZLOV | Kharkiv, Ucraina, 3 marzo 2022. ']"
597,news-914897,La centrale termoelettrica di Okhtyrka distrutta dai russi: «Non abbiamo più riscaldamento ed elettricità» – Il video,https://www.open.online/2022/03/04/russia-ucraina-centrale-okhtyrka-distrutta-video,2022-03-04 08:53:00,"['La centrale termoelettrica di Okhtyrka distrutta dai russi: «Non abbiamo più riscaldamento ed elettricità» – Il video\n', '\n', 'Lo ha fatto sapere il presidente della regione di Sumy, Dmytro Zhyvytsky\n', 'La centrale termoelettrica di Okhtyrka è stata distrutta dai bombardamenti russnel Nord Est dell’Ucraina. Lo ha fatto sapere il presidente della regione di Sumy, Dmytro Zhyvytsky: «La sala macchine è stata completamente distrutta, in città non ci sono né riscaldamento né elettricità», ha riferito Zhyvytsky su Telegram. «Stiamo cercando di risolvere il problema dell’evacuazione urgente della popolazione, perché tra un giorno i palazzi residenziali si trasformeranno in gelide trappole di pietra senza acqua, luce ed elettricità». Al momento, ha avvertito Zhyvytsky, non ci sono corridoi umanitari che consentano di far uscire i residenti dalla regione.\n', 'Foto copertina da: Twitter']"
598,news-914875,L’assalto dei cittadini russi all’Ikea prima della chiusura per le sanzioni – Il video,https://www.open.online/2022/03/04/russia-assalto-ikea-chiusura-video,2022-03-04 08:42:00,"['L’assalto dei cittadini russi all’Ikea prima della chiusura per le sanzioni – Il video\n', '\n', 'L’assalto al negozio è stato documentato anche dal Guardian, che ha raccontato che la multinazionale ha chiuso 17 esercizi e punti vendita in Russia che occupavano 15 mila lavoratori in totale\n', 'In questo video pubblicato dal politologo Ian Bremmer su Twitter si vedono i cittadini russi all’assalto di un negozio di Ikea a Mosca prima della chiusura definitiva della catena svedese di mobili a causa della guerra tra Russia e Ucraina. L’assalto al negozio è stato documentato anche dal Guardian, che ha raccontato che la multinazionale ha chiuso 17 esercizi e punti vendita in Russia che occupavano 15 mila lavoratori in totale. L’azienda ha fatto sapere che manterrà aperti gli esercizi di beni essenziali, come farmacie e supermercati, che si trovano all’interno dei punti vendita. La multinazionale del mobile ha fatto anche sapere di aver «assicurato occupazione e stabilità del reddito» per i lavoratori direttamente interessati dalle decisioni, compresi i suoi 416 collaboratori in Ucraina, dove il suo unico negozio e le operazioni online sono state sospese dall’inizio dell’invasione.']"
599,news-914847,"Zelensky accusa la Russia dopo l’incendio alla centrale nucleare: «Stato terrorista, l’Europa fermi Putin» – Il video",https://www.open.online/2022/03/04/russia-vs-ucraina-zelensky-putin-centrale-video,2022-03-04 07:27:00,"['Zelensky accusa la Russia dopo l’incendio alla centrale nucleare: «Stato terrorista, l’Europa fermi Putin» – Il video\n', '\n', 'Il presidente dell’Ucraina accusa Mosca di voler ripetere il disastro di Chernobyl \n', 'Il presidente dell’Ucraina Volodymyr Zelensky ha lanciato accuse nei confronti della Russia dopo l’incendio alla centrale nucleare di Zaporizhzhia, domato dai servizi di sicurezza di Kiev poco fa. Zelensky ha chiesto un’azione immediata da parte dell’Europa dopo che i militari russi hanno bombardato la centrale nucleare nel sud dell’Ucraina, causando un incendio. «Solo un’azione immediata da parte dell’Europa può fermare le truppe russe», ha detto Zelensky su Twitter. «Per la prima volta nella storia dell’uomo uno Stato terrorista ha fatto ricorso al terrorismo nucleare», ha aggiunto, ricordando che «nessuno Stato, tranne la Russia, aveva mai colpito una centrale nucleare». Il presidente ucraino ha accusato Mosca di ricorrere al terrore nucleare e di voler ripetere il disastro di Chernobyl. ']"
600,news-914837,Salvini prepara il viaggio al confine con l’Ucraina: la prossima settimana il passaggio da Polonia o Romania,https://www.open.online/2022/03/04/guerra-ucraina-viaggio-salvini-polonia-romania,2022-03-04 06:40:00,"['Salvini prepara il viaggio al confine con l’Ucraina: la prossima settimana il passaggio da Polonia o Romania\n', '\n', 'Il segretario del Carroccio pronto ad andare all’inizio della prossima settimana \n', 'Il segretario della Lega Matteo Salvini fa sul serio. Dopo aver annunciato l’approdo a Leopoli con Orbàn per una missione di pace, il Capitano ha via via ripiegato su un programma meno ambizioso. Che prevede l’entrata in Ucraina dalla Polonia o, come scrive oggi il Corriere della Sera, dalla Romania. «Per me fare politica è aiutare le persone. Se uno sta seduto a Roma va bene, però penso che si possa fare di più e si debba fare di più», dice al quotidiano. Per questo Salvini sta programmando una missione concordata con le autorità diplomatiche e i servizi di sicurezza. Che gli consenta di arrivare in una località di raccolta e transito dei profughi in uscita dall’Ucraina. I passaggi sono due: dalla Polonia o dalla Romania. \n', 'Per quanto riguarda la data, si parla dell’inizio della prossima settimana. Ma tutto è legato al buon esito dei contatti con polacchi e ucraini e agli sviluppi della guerra. Un cessate il fuoco o, al contrario, una recrudescenza degli eventi potrebbero avere un peso sulla decisione di partire. «Non ho paura di mettermi a disposizione in nome della pace – ribadisce il segretario del Carroccio al termine di un colloquio con l’ambasciatore ucraino a Roma, Yaroslav Melnyk -. Scongiurare una guerra devastante, planetaria e nucleare mi impegna la maggior parte del tempo. Voglio fare qualcosa che aiuta e che risolve. Sono in contatto con diverse realtà per portare in Italia decine e decine di bambini, malati, vedove e orfani. Sto interloquendo con il premier polacco e l’ambasciatore italiano in Polonia, se tutto è tranquillo e confermato nei prossimi giorni ci sentiamo da là». ']"
601,news-914829,Razzi controcarro: l’arma segreta che la Nato regala all’Ucraina per combattere Putin,https://www.open.online/2022/03/04/guerra-ucraina-russia-razzi-controcarro-nato,2022-03-04 06:22:00,"['Razzi controcarro: l’arma segreta che la Nato regala all’Ucraina per combattere Putin\n', '\n', 'Hanno già causato ai russi perdite importanti. Grazie al software di guida che punta sulla parte superiore degli obiettivi, quella meno blindata. E alle corazze reattive che esplodono all’impatto dei missili per vanificare l’effetto delle testate a carica\n', 'I razzi controcarro sono missili terra-aria che si dirigono automaticamente verso gli obiettivi. Fanno parte delle tante armi da consegnare da parte dell’Occidente all’Ucraina e la loro efficacia è stata già testata. I duemila missili controcarro Nlaw consegnati dal governo britannico hanno già colpito l’esercito russo causando perdite importanti. Grazie al software di guida che punta sulla parte superiore degli obiettivi, quella meno blindata. E alle corazze reattive che esplodono all’impatto dei missili per vanificare l’effetto delle testate a carica. Ma, spiega Repubblica, c’è un problema di difficile risoluzione: quelli britannici sono arrivati in aereo, ora non è possibile consegnarli in questo modo perché la Russia controlla lo spazio. \n', 'E allora l’unica strada è quella del trasporto stradale. Attraverso la Polonia, secondo il quotidiano. Intanto i razzi controcarro hanno già fatto il loro lavoro a Sumy, dove da una settimana la Prima Armata russa soffre perdite pesanti. Dalla Polonia le armi arrivano in Ucraina a bordo di furgoni in quella che è un’operazione segretissima. Aiutata dalla maneggevolezza degli ordigni: un metro di lunghezza e 13 chili di peso. Basta un veicolo per trasferirli. Senza farsi beccare dai satelliti di Mosca. Per questo le carovane attraversano il fiume Dnepr per arrivare al ponte, attraverso due ponti presidiati dagli ucraini. Mentre è difficile, se non impossibile, raggiungere Kiev. Le strade sono piene di tank. \n', 'Il Cremlino ha l’esigenza di bloccarli ma non sa come: il confine polacco è pieno di strade. E la Nato può usare pure il confine rumeno. Anche l’individuazione può non bastare visto che i camion si infilano in sentieri e foreste. Ieri squadroni di elicotteri si sono schierati in Bielorussia vicino al confine con la Polonia. Useranno anche i droni da ricognizione e d’attacco. E infine, conclude il quotidiano, c’è anche uno scenario inquietante: il Gru, l’intelligence militare russa, ha punito negli scorsi anni le aziende ceche e bulgare che rifornivano le truppe ucraine nel Donbass, facendo saltare in aria i depositi e assassinando i proprietari. ']"
602,news-914823,Flick: «Mercenari e Freedom fighters italiani che partono per l’Ucraina commettono un reato»,https://www.open.online/2022/03/04/guerra-ucraina-flick-mercenari-freedom-fighters-italiani,2022-03-04 05:54:00,"['Flick: «Mercenari e Freedom fighters italiani che partono per l’Ucraina commettono un reato»\n', '\n', 'L’ex presidente della Consulta: l’Italia può inviare armi a Kiev, la Costituzione è rispettata \n', 'Il professor Giovanni Maria Flick, già ministro della Giustizia e presidente della Corte Costituzionale, in un’intervista rilasciata a Repubblica oggi spiega che partire volontari per la guerra in Ucraina è un reato. Mentre la consegna di armi a Kiev da parte di Roma è perfettamente costituzionale: «Stiamo aiutando un Paese a esercitare la legittima difesa. Non è un’operazione strettamente bellica. Il confine fra i due concetti è esattamente definito». L’articolo 11 della Costituzione è rispettato «perché non c’è un atto ostile contro uno Stato estero. Ci si muove nell’ambito di un trattato Nato, siamo al di fuori dell’ambito della guerra che dobbiamo ripudiare». Il segreto sulle armi inviate è invece una prerogativa del governo:« Anche qui è da rimarcare un’accortezza: i decreti sono stati due, il 25 e il 28 febbraio. Nel primo si faceva un riferimento un po’ ambiguo ad “armi non letali”, dizione corretta con “armi” nel secondo: era inopportuno insistere sull’equivoco del carattere “non letale”». \n', 'Mentre i freedom fighter che partono per Kiev devono stare attenti: commettono un reato «a meno che non abbiano l’approvazione del governo. La materia è regolata da molte norme. Intanto l’articolo 18 della Costituzione prevede che i cittadini abbiano diritto di associarsi liberamente purché per fini non vietati dalla legge penale. Specifica che sono proibite le associazioni che perseguono scopi politici mediante organizzazioni di carattere militare. E il Codice Penale prevede la punizione di chi fa arruolamenti o compie atti ostili verso uno Stato estero con pene da 6 a 18 anni, ma fino all’ergastolo se poi qualcuno attacca per ritorsione l’Italia. C’è anche la legge 210 del 1995, che attuava una convenzione dell’Onu e punisce tanto il mercenario quanto chi lo recluta con pene fino a 14 anni. L’arruolamento infine è punito dall’articolo 270 quater del Codice Penale, introdotto nel 1995 con riferimento alle finalità di terrorismo».']"
603,news-914815,"«Putin non ha più risorse per la guerra in Ucraina, in 2-3 settimane dovrà fermarsi»",https://www.open.online/2022/03/04/guerra-ucraina-russia-putin-mirov,2022-03-04 05:37:00,"['«Putin non ha più risorse per la guerra in Ucraina, in 2-3 settimane dovrà fermarsi»\n', '\n', 'Parla l’economista Vladimir Mirov, collaboratore di Navalny: «La Russia è piombata in una crisi economica che sarà peggio di quella del 1991»\n', '«Sarebbe stato meglio che le sanzioni fossero partite prima della guerra, ma avranno un effetto devastante sulla Russia. Vladimir Putin ha fatto il passo più lungo della gamba». Ne è convinto l’economista Vladimir Mirov, che lavora con Navalny e sottolinea in un’intervista rilasciata a La Stampa che Mosca ha riserve per due settimane e poi dovrà fermarsi: «Non hanno ancora capito che la Russia è piombata in una crisi economica che sarà peggio di quella del 1991. Diamogli altre due- tre settimane per comprendere la realtà: non ha le risorse per proseguire la guerra». Secondo Mirov Putin dovrà trovare il modo di ritirare le truppe presentando il tutto come una vittoria: «Tutti i suoi collaboratori hanno troppa paura. Ha eliminato da tempo tutti quelli che potevano dirgli di no, e gli altri sono terrorizzati dall’Fsb, che li intercetta tutti. Se anche soltanto due persone si dicono che è arrivato il momento di farlo fuori, lui lo saprà, figuriamoci se la cerchia dei ribelli si allarga a tre o più congiurati». \n', 'Anche se ci sono segni di nervosismo tra gli oligarchi «Putin non li prende sul serio. Bisogna aspettare che ad accorgersi che i soldi stanno finendo siano i suoi “siloviki”, i militari e l’Fsb. Purtroppo il livello della sua classe dirigente è piuttosto basso, l’impressione è che chi sta fuori sappia dello stato penoso dell’economia e delle forze armate più di lui». Gli uomini della corte dello zar, invece, «per ora opteranno per uno sciopero all’italiana: smetteranno di far funzionare il sistema di governo, e l’economia. Avranno una scusa fantastica: diranno che è tutta colpa delle sanzioni». Il rapporto di Putin con la realtà però non sembra dei migliori: «Non è completamente folle. Ha un istinto di sopravvivenza. E i suoi uomini vogliono sopravvivere». ']"
604,news-914805,"L’esperto di conflitti: «La Finlandia ha fermato Stalin, l’Ucraina può fermare Putin»",https://www.open.online/2022/03/04/lesperto-di-conflitti-la-finlandia-ha-fermato-stalin-lucraina-puo-fermare-putin,2022-03-04 05:14:00,"['L’esperto di conflitti: «La Finlandia ha fermato Stalin, l’Ucraina può fermare Putin»\n', '\n', 'Gustav Gressel dello European Council on Foreign Relations: Helsinki dovette cedere il 10% del suo territorio a Stalin ma riuscì a resistere all’invasione\n', 'Gustav Gressel è l’esperto di conflitti e di armi nucleari dello European Council on Foreign Relations ed uno dei massimi conoscitori dell’ex-Urss e dell’Europa orientale. In un’intervista rilasciata oggi a Repubblica parla della guerra in Ucraina e delle affinità storiche con la “guerra d’inverno” che tra 1939 e 1940 vide la Russia nei panni dell’aggressore e la Finlandia a difendersi. Helsinki dovette cedere il 10% del suo territorio a Stalin ma riuscì a resistere all’invasione. Adottò così la neutralità con la dottrina della “finlandizzazione” e, senza entrare nella Nato, è attualmente membro dell’Unione Europea. «I russi non hanno ancora circondato completamente Kiev e finché non lo fanno non possono assediarla», esordisce Gressel. Riusciranno a conquistarla se insistono, «ma sarà una faccenda molto sanguinosa e ci vorranno settimane di combattimenti. E un conto è conquistare la città, un altro controllarla». C’è in effetti la possibilità che Putin dopo Kiev decida di negoziare, «ma l’Ucraina è grande e non gli basta prendere Kiev per piegarla. \n', 'Putin pensa che se prende la capitale e installa un governo fantoccio, il resto del Paese si arrenderà. Ma se cade Kiev, non vuol dire che si arrenderà Leopoli. L’Ucraina è diversa dalla Russia, non è governata da un uomo solo come fa lui a Mosca». Adesso l’Occidente «può rendere l’invasione più costosa possibile per la Russia, con le sanzioni, isolandola in ogni contesto internazionale e fornendo assistenza militare all’Ucraina». Prendendo un esempio storico: «Ci è riuscita la Finlandia contro Stalin nel 1939-‘40, al prezzo di perdere la Carelia e della finlandizzazione: Stalin sapeva che se avesse continuato a premere avrebbe vinto la Guerra d’Inverno e conquistato tutta la Finlandia, ma quando si è accorto che il prezzo era troppo alto, che stava subendo troppe perdite e il conflitto sarebbe stato costoso, si è ritirato. Lo stesso può fare l’Ucraina con Putin: perderà una parte del territorio, ci sarà uno stato di conflittualità permanente ai confini, ma continuerà ad avere il proprio governo, non un burattino messo da Mosca, e manterrà l’indipendenza. Non è detto, ma può farcela». ']"
605,news-914791,"Guerra in Ucraina, l’incendio alla centrale nucleare di Zaporizhzhia. Zelensky: «La Russia vuole il terrore atomico» – Il video",https://www.open.online/2022/03/04/guerra-ucraina-russia-centrale-nucleare-zaporizhzhia-video,2022-03-04 03:56:00,"['Guerra in Ucraina, l’incendio alla centrale nucleare di Zaporizhzhia. Zelensky: «La Russia vuole il terrore atomico» – Il video\n', '\n', 'Le fiamme hanno circondato la zona di Enerhodar dove sorge l’impianto. Il livello delle radiazioni è nella norma. Un edificio e un laboratorio colpiti dal fuoco \n', 'Nella notte le forze russe hanno iniziato a bombardare nella zona in cui si trova la centrale nucleare di Zaporizhzhia, vicina alla località di Enerhodar. Intorno alla centrale si è sviluppato un incendio. Il ministro degli esteri ucraino Dmytro Kuleba ha detto che le forze russe «stanno colpendo Zaporizhazhia, la maggiore centrale nucleare in Europa. Ci sono già fiamme. Se dovesse esplodere, sarebbe 10 volte peggio di Chernobyl. La Russia deve immediatamente cessare il fuoco, consentire ai pompieri» di intervenire e «creare una zona di sicurezza». Il portavoce della centrale, Andrei Tuz, citato da vari media, ha sostenuto che fosse stata colpita l’unità 1 e che i pompieri non riuscissero a raggiungere le fiamme perché sotto il tiro dei russi. L’incendio è stato spento poco prima delle 6. \n', '\n', 'Il tuo browser non supporta il tag iframe\n', 'L’appello dell’Aiea \n', 'La centrale, la più grande d’Europa, fornisce all’incirca il 40% dell’energia di origine nucleare dell’Ucraina. Ieri un appello a fermare le ostilità attorno all’impianto era stato lanciato dall’Aiea. Subito dopo che la notizia dell’incendio ha cominciato a circolare è partito un appello del direttore generale dell’Agenzia Internazionale per l’Energia Nucleare (Aiea) dell’Onu, Rafael Mariano Grossi, che ha parlato con il primo ministro ucraino Denys Shmygal e le autorità per il Nucleare di Kiev: «Fermare l’uso della forza». In un tweet dell’Aiea che riferisce delle conversazioni telefoniche, Grossi ha messo in guardia sul grave pericolo di colpire uno dei reattori. \n', 'Subito dopo è cominciata a circolare la notizia, prontamente smentita, dell’aumento delle radiazioni intorno alla centrale. Successivamente l’agenzia di stampa Ria Novosti ha fatto sapere che invece i livelli di fondo delle radiazioni sono rimasti invariati. «Il direttore della centrale ha detto che la sicurezza nucleare è ora garantita. Secondo i responsabili della centrale, un edificio e un laboratorio sono stati colpiti dall’incendio», ha affermato su Facebook Oleksandr Starukh, capo dell’amministrazione militare della regione di Zaporizhzhia. \n', 'L’allarme di Biden e Zelensky \n', 'Subito dopo Joe Biden ha parlato con il presidente ucraino Volodymyr Zelensky per ricevere un aggiornamento sulla centrale nucleare di Zaporizhzhia, la più grande d’Europa. «Biden si è unito a Zelensky nel sollecitare la Russia di fermare le attività militari nell’area e consentire ai pompieri l’accesso al sito», ha fatto sapere la Casa Bianca. E Zelensky ha accusato Mosca di ricorrere al terrore nucleare e di voler ripetere il disastro di Chernobyl dopo aver sostenuto che le forze russe hanno sparato su una centrale nucleare. «Nessun paese diverso dalla Russia ha mai sparato contro le centrali nucleari. Questa è la prima volta nella nostra storia. Nella storia dell’umanità. Lo stato terrorista ora ha fatto ricorso al terrore nucleare», ha detto Zelensky in un video messaggio. \n', 'Терміново! pic.twitter.com/MuXfniddVT\n', 'Video da: Nexta']"
606,news-910387,"Accordo Kiev-Mosca per una tregua temporanea: «Cessate il fuoco per evacuare i civili», verso un terzo round. La Farnesina agli italiani: «Lasciate subito l’Ucraina»",https://www.open.online/2022/03/03/crisi-ucraina-3-marzo,2022-03-03 22:30:00,"['Accordo Kiev-Mosca per una tregua temporanea: «Cessate il fuoco per evacuare i civili», verso un terzo round. La Farnesina agli italiani: «Lasciate subito l’Ucraina»\n', '\n', 'La città di Cherson in mano ai russi, la Russia apre ad un cessate il fuoco temporaneo per evacuare i civili. Prima del secondo round di colloqui, il presidente francese chiama i due omologhi in Russia e Ucraina. Putin durissimo: «Noi non ci fermiamo»\n', 'L’esercito russo avanza in tutto il territorio ucraino. Kharkiv è ormai definitivamente sotto il controllo russo, Kiev è quasi circondata e l’attacco verso Odessa prosegue anche via mare. Un milione di profughi ha già lasciato il paese. Nel pomeriggio di oggi, 3 marzo, è cominciato il secondo round di colloqui. Prima dell’avvio dei negoziati, il presidente francese Emmanuel Macron ha chiamato sia il presidente russo, sia quello ucraino. Da Mosca è arrivata la disponibilità a trattare su un cessate il fuoco temporaneo per far uscire dal paese gli stranieri e sgomberare le città. Sul conflitto però, Putin sarebbe stato durissimo: «Gli obiettivi militari saranno completati comunque», avrebbe detto il leader. Di seguito tutti gli aggiornamenti della giornata. \n', '23.30 – L’Onu: «Le vittime civili sono 249»\n', 'Secondo quanto diffuso dall’Onu, i civili morti nell’attacco russo in Ucraina sarebbero stati a ieri 249. Non 2 mila, dunque, come riportato il 2 marzo da fonti di Kiev. Il portavoce delle Nazioni Unite Stephane Dujarric ha drasticamente ridimensionato il bilancio delle vittime nell’arco di tempo compreso da quando è scattata l’invasione il 24 febbraio fino alla mezzanotte del 2 marzo ora locale. Ci sarebbero anche 553 persone rimaste ferite. Le cifre sono state raccolte dall’Ufficio Onu per i Diritti Umani in Ucraina. «La gente parla di “nebbia della guerra” (fog of war)», ha detto a proposito della discrepanza: «Posso solo dare dati Onu, altri possono avere numeri diversi».\n', '22.30 – Russia a rischio default\n', 'L’agenzia S&P ha tagliato per la seconda volta in pochi giorni il rating della Russia, portandolo a CCC- da BB+. «Il downgrade – segnala l’agenzia di rating – segue l’imposizione di misure che riteniamo aumenteranno in modo sostanziale il rischio di default».\n', '21.50 – Di Maio: «Corridoi umanitari sono frutto delle sanzioni contro la Russia»\n', 'Il ministro degli Esteri italiano Luigi Di Maio ha detto che «l’accordo di oggi sui corridoi umanitari» in Ucraina «è frutto del fatto che stiamo danneggiando l’economia russa con le sanzioni». In un intervento a Piazzapulita su La7 ha detto: «Noi non siamo in guerra. Sosteniamo le istituzioni ucraine e il popolo ucraino che ha il diritto di difendersi, anche sostenendo militarmente gli ucraini che sono cittadini europei che stanno difendendo le democrazie».\n', '21.28 – Johnson: «Continueremo a colpire Putin»\n', 'Il primo ministro Boris Johnson ha commentato su Twitter l’annuncio dell’allargamento della sanzioni britanniche nei confronti dell’oligarca uzbek-russo Alisher Usmanov e dell’ex vicepremier di Mosca e banchiere Igor Shuvalov, considerati vicini al sistema di potere che ruota attorno al leader del Cremlino. «Continueremo a infliggere la massima pena economica possibile a Vladimir Putin e alla sua macchina da guerra fino a quando Putin continuerà nel suo barbaro attacco contro civili innocenti in Ucraina».\n', '21.00 – Arabia Saudita pronta a fare da mediatore\n', 'L’Arabia Saudita si è detta pronta ad assumere un ruolo di mediazione sulla crisi ucraina. A dirlo è stato il principe Mohammed bin Salman Al Saud in una telefonata con Putin avvenuta oggi. Il principe saudita avrebbe sostenuto un percorso per arrivare ad un accordo politico «che garantisca sicurezza e stabilità». \n', '20.20 – Nuove sanzioni Usa agli oligarchi\n', 'Arriva una nuova tranche di sanzioni statunitensi contro la Russia. Nel mirino degli Usa finiscono tra gli altri il portavoce del Cremlino Dmitry Peskov, ma anche diversi oligarchi. Oltre a lei, anche:\n', 'Le sanzioni riguardano anche le loro famiglie. «I loro asset – ha detto la Casa Bianca – saranno congelati e le loro proprietà bloccate».\n', '20.30 – Le contro-sanzioni di Roscosmos \n', '«La colpa del crollo della cooperazione nel campo dello spazio è sulle spalle di Stati Uniti, Gran Bretagna, Francia e Germania». Il numero uno dell’agenzia spaziale russa Roscosmos, Dmitry Rogozin, ha minacciato contro-sanzioni durante un talk a Mosca. «Le contro-sanzioni russe nello spazio porteranno a miliardi di perdite per Stati Uniti e Regno Unito, OneWeb rischia il fallimento se domani prendiamo la decisione di annullare i lanci” dei suoi satelliti da Baikonur».\n', '19.30 – Usa: «La no-fly zone causerebbe una guerra immediata tra noi e Mosca»\n', 'La portavoce della Casa Bianca Jen Psaki ha parlato in un punto stampa. «Gli Usa non vogliono una no-fly zone sull’Ucraina perché vorrebbe dire che le forze americane dovrebbero poi abbattere aerei russi», ha detto. «E questo rischierebbe di causare una guerra immediata e diretta contro la Russia. Comporterebbe un’escalation militare che non vogliamo in questo momento». La chiusura dello spazio aereo è stata chiesta dal presidente ucraino più volte in questi giorni di guerra. \n', '18.45 – Fonti russe: accordo su tregua temporanea. Terzo colloquio nei prossimi giorni\n', 'Russia e Ucraina hanno raggiunto un’intesa sulla creazione di corridoi umanitari con un cessate il fuoco temporaneo. A riferirlo è il consigliere del presidente ucraino Zelensky citato dall’agenzia di stampa russa Tass. L’intesa è stata confermata anche dal capo negoziatore russo Vladimir Medinsky, che ha anche detto che sono stati raggiunti «progressi significativi». Un terzo colloquio si terrà nei prossimi giorni, ma per raggiungere un accordo sulla fine del conflitto ci sarà bisogno di «diversi altri round di negoziati», che dovrebbero tenersi in Bielorussia. A dirlo è stato uno dei negoziatori russi, Leonid Slutsky, presidente della commissione Esteri della Duma. \n', '18.25 – Farnesina: «Italiani rimasti in Ucraina lascino subito il Paese»\n', 'In una nota ufficiale diffusa dalla Farnesina arriva l’appello agli italiani rimasti in Ucraina: «Rinnoviamo la raccomandazione: lasciate immediatamente il Paese con i mezzi disponibili». Il Ministero degli affari esteri e della cooperazione internazionale ha poi informato sull’arrivo dell’ambasciatore italiano Zazo a Leopoli. «Al termine di una complessa operazione gestita dall’Unità di Crisi della Farnesina in stretto raccordo e con il sostegno dell’intelligence, dopo aver condotto in salvo, fuori dall’Ucraina, tutti i connazionali ospitati nei giorni scorsi in Residenza, l’ambasciatore Pier Francesco Zazo è arrivato oggi a Leopoli, dove è stata trasferita la sede diplomatica italiana in Ucraina».\n', '18.20 – Kiev: «Salgono a 33 i civili uccisi a Chernihiv »\n', 'Dai servizi di emergenza ucraini arriva il bollettino aggiornato dei civili morti durante l’attacco russo alla città ucraina di Chernihiv: il numero di vittime sale a 33, mentre i feriti risultano 18. La città nel Nord dell’Ucraina è stata\xa0pesantemente bombardata\xa0dall’esercito russo nelle ultime 24 ore. I raid russi si sono abbattuti anche sulle scuole, mentre diverse zone della città sono state ormai ridotte in macerie. \n', '\n', 'Il tuo browser non supporta il tag iframe\n', '17.56 – Putin: «Stiamo combattendo i neonazisti»\n', '«I nostri soldati sono lì a combattere e con loro la gente nel Donbass si sta dimostrando molto coraggiosa. Stanno combattendo i nazisti che torturano i prigionieri, questo è bene che si sappia». Il presidente Putin torna a parlare in conferenza stampa parlando ancora una volta di una guerra combattuta contro nazionalisti e neonazisti «Sono eroi e sarebbe impossibile per me contarli tutti, sono orgoglioso di far parte di questo enorme popolo multietnico e sarò sempre convinto del fatto che i russi e gli ucraini sono un popolo, nonostante la popolazione dell’ucraina sia spaventata dalla propaganda nazionalista. Stiamo combattendo i neonazisti e questo è chiaro. Sfruttano i civili come scudo umano e si camuffano come se fossero loro. Tante persone sono state fatte evacuare, ci sono cecchini sui tetti e sono proprio i neonazisti che combattono in questo modo brutale. Noi stiamo facendo il possibile per far sì che non ci siano vittime. I nostri soldati stanno combattendo per la pace e per denazificare la zona. Nessuno può minacciarci, neanche con le armi nucleari». \n', '\n', 'Il tuo browser non supporta il tag iframe\n', '17.48 – Mondiali di calcio, la Russia esclusa fa ricorso in tribunale\n', 'Dopo l’esclusione della Russia dai Mondiali di calcio, la federazione calcistica russa ha annunciato che presenterà ricordo al Tribunale Arbitrale dello Sport (Tas) contro la decisione di escludere la squadra dalla competizione internazionale. Il prossimo 24 marzo la Russia avrebbe dovuto affrontare sul campo la Polonia per gli spareggi della Coppa del Mondo. Ma lo scorso 28 febbraio, in risposta all’invasione Ucraina, Fifa e Uefa hanno escluso il Paese dai giochi. \n', '17.43 – Più di 6mila ucraini arrivati finora in Italia\n', 'Dal Viminale arrivano i primi numeri dell’accoglienza italiana alla popolazione ucraina in fuga dalla guerra. Dal giorno dell’invasione russa sul territorio ucraino sono 6.608 le persone fuggite ed entrate in Italia. L’aggiornamento del Viminale riporta il dato fino alle ore 8.00 di questa mattina. «Sono 3.286 le donne, 804 uomini e 2.518 minori». Le principali città raggiunto sono state Roma, Milano, Bologna e Napoli. \n', 'Ore 17.09 – Forze russe vicino a due centrali nucleari ucraine\n', 'Secondo quanto riferito dal capo ad interim della compagnia nucleare statale ucraina Energoatom, Petro Kotin, le forze russe si stanno avvicinando a due centrali nucleari chiave nel sud dell’Ucraina. «L’Ucraina controlla ancora entrambe le centrali, inclusa Zaporizhzhia, la più grande centrale nucleare d’Europa, ma le truppe russe sono più vicine», ha detto il dirigente intervistato da Reuters, «sono avanzate entro 35 km (21 miglia) dalla centrale di Zaporizhzhia e dalla centrale elettrica dell’Ucraina meridionale». E ha aggiunto: «La cattura da parte dei russi della defunta centrale di Chernobyl è vero e proprio terrorismo nucleare». A confermare la situazione anche il direttore generale dell’Agenzia Internazionale per l’Energia Nucleare, Rafael Mariano Grossi, in un’intervista a Bloomberg Tv. «Le forze russe occupano l’area vicino a Zaporizhzhia, la maggiore centrale nucleare dell’Ucraina e dell’Europa, vicina alla località di Enerhodar. La situazione è molto delicata al momento e tutto può accadere». \n', '16.50 – Zelensky: «Voglio parlare con Putin» \n', '«Se l’Ucraina cade, la Russia prenderà i Paesi Baltici e l’Europa orientale». L’avvertimento arriva dallo stesso presidente ucraino Volodymyr Zelensky che torna a parlare in una conferenza stampa in contemporanea ai delicati negoziati in corso tra le due delegazioni. «Un confronto diretto con il presidente russo è l’unico modo per fermare la guerra», ha continuato il presidente ucraino. E ha aggiunto: «La prima squadra di 16 mila volontari stranieri sta arrivando nel Paese», ha poi fatto sapere il presidente, «l’Ucraina sta già accogliendo i volontari stranieri che stanno arrivando nel nostro Paese. Questo è solo il primo gruppo». \n', '\n', 'Il tuo browser non supporta il tag iframe\n', '16.40 – Kiev: «Almeno 22 civili uccisi a Chernihiv. Onu faccia da mediatore»\n', 'Secondo i servizi d’emergenza ucraini sono almeno 22 i civili uccisi nell’attacco russo al nord della città Chernihiv. Il numero di vittime innocente continua ad aumentare nelle principali città ucraine mentre il Parlamento di Kiev si rivolge direttamente all’Onu chiedendo «una mediazione che fermi la guerra». Il vicepresidente del parlamento Oleksandr Kornyenko ha fatto sapere anche della richiesta di un dislocamento di una missione di Peace-keeping sul territorio ucraino.\n', ' Ore 16.17 – Cremlino: «Esclusione dalle Paralimpiadi è una vergogna»\n', '«Una situazione mostruosa, è una vergogna». Così il portavoce del Cremlino Dmitry Peskov commenta la decisione del Comitato paralimpico internazionale di escludere dai Giochi di Pechino gli atleti della Russia e della Bielorussia. Inizialmente l’organizzazione aveva deciso di far gareggiare gli atleti russi e bielorussi, ma solo a titolo individuale e sotto la bandiera a cinque cerchi. I loro podi non sarebbero entrati nel medagliere, inquadrati come Npa: atleti paralimpici neutrali. Poi le pressioni hanno avuto la meglio con un ufficiale dietrofront. \n', '16.23 – La Russia non invierà osservatori per manovre Nato\n', 'La Russia ha rifiutato l’offerta di inviare osservatori alle prossime manovra militari che riuniranno decine di migliaia di soldati provenienti dai paesi della Nato questo mese in Norvegia. Si tratta della Cold Response 2022, la più grande esercitazione della Nato prevista per quest’anno che riunirà circa 30mila soldati provenienti da 27 nazioni. Da metà marzo a inizio aprile le forze militari si addestreranno a terra, in mare e in aria.\n', '15.55 – Via ai negoziati a Brest\n', 'Poco prima delle 16 ora italiana è iniziato il secondo round dei negoziati tra Russia e Ucraina. A dare l’annuncio sul suo profilo twitter, Mikhailo Podoliak, consigliere del presidente Zelensky: « Stiamo iniziando a parlare con i rappresentanti russi – scrive pubblicato la foto dell’incontro -. All’ordine del giorno cessate il fuoco immediato, armistizio e corridoi umanitari per l’allontanamento di civili da villaggi e città distrutti o costantemente bombardati». \n', '15.18 – Macron: «Putin vuole tutta l’Ucraina»\n', 'Mentre non c’è ancora l’annuncio ufficiale del via ai nuovi colloqui tra Ucraina e Russia, il presidente francese Emmanuel Macron continua a dirsi preoccupato per il contenuto della telefonata con il presidente russo Vladimir Putin: «L’obiettivo della Russia è prendere tutta l’Ucraina» è quanto riferiscono fonti dell’Eliseo. La telefonata del presidente francese a Putin quanto a Zelensky doveva preludere ad una distensione dei rapporti in vista dei negoziati di oggi. \n', '14.39 – Cargo estone affondato dopo un’esplosione vicino Odessa\n', 'In seguito a un’esplosione sulle coste dell’Ucraina, un cargo estone è affondato nei pressi di Odessa. A diffondere la notizia è Bloomberg, che cita Reuters. Il cargo Helt, di proprietà estone, affondato nel Mar Nero, batteva bandiera di Panama. L’informazione è stata confermata dal sistema di tracciamento Marine Trafic che segnalava l’ultima posizione a circa 20 miglia dal porto ucraino. Stando alle notizia che circolano a proposito dell’esplosione, due membri dell’equipaggio del cargo sono su una scialuppa di salvataggio in mare, mentre altri quattro risultano al momento dispersi.\n', '14.20 – Cremlino: «Gli obiettivi militari saranno completati comunque»\n', 'Gli obiettivi delle operazioni militari in Ucraina saranno completati «in ogni caso». Lo afferma il Cremlino citato dalla Tass. In particolare, Putin avrebbe detto a Macron che gli obiettivi dell’operazione militare sarebbero stati comunque completati e che «i tentativi di guadagnare tempo trascinando i negoziati porterebbero solo al fatto che la posizione negoziale della Russia potrebbe avanzare ulteriori richieste a Kiev». Il presidente russo ha poi elencato nel dettaglio a Macron le condizioni di Mosca nei negoziati che stanno per riprendere con Kiev: «Anzitutto la smilitarizzazione e lo status neutrale dell’Ucraina affinché dal suo territorio non emerga mai una minaccia per la Russia». Putin ha comunque ribadito che continuerà la sua lotta contro i nazionalisti in Ucraina «senza compromessi». \n', '14.06 – Media: «Mosca prepara lo sbarco a Odessa» \n', 'Le forze russe si stanno dirigendo verso Odessa e si preparano allo sbarco. La conferma arriva da fonti dell’intelligence statunitensi, citate dalla tv spagnola Rtve. In Crimea ci sono già diverse navi in attesa dell’arrivo delle truppe di terra per lanciare l’attacco dal mare. Le autorità di Odessa hanno chiesto ai cittadini di recarsi in un rifugio per il rischio imminente di un attacco. Nel Mar Nero, al largo della città portuale di Odessa, sono state avvistate quattro grandi navi da guerra russe e tre motoscafi armati di missili, ha precisato da un’altra parte lo stato maggiore dell’esercito ucraino. Stando a quanto sostengono le forze armate russe, questi movimenti indicano che la Russia lancerà presto un attacco con l’obiettivo di impadronirsi di Odessa.\n', '13.45 – Regolare l’arrivo di gas in Italia\n', 'Sono regolari gli arrivi di gas dalla Russia al valico di Tarvisio. Stando a quanto riporta Ansa, dal passo al confine con l’Austria il flusso odierno di metano russo è di 82 milioni di metri cubi, a fronte di una domanda inferiore ai 300 milioni. Nello scorso mese di febbraio dalla Russia sono arrivarti 1,3 miliardi di metri cubi di gas naturale contro gli 1,7 miliardi giunti dall’Algeria attraverso il gasdotto Transmed che arriva a Mazara del Vallo (Trapani).\n', '13.38 – Allarme dei media russi: «È censura di stato, ci chiudono»\n', 'Il presidente Putin ha «ufficialmente introdotto la censura di Stato e in poche ore, al massimo giorni, non ci saranno più media indipendenti in Russia». Questa la denuncia di Meduza, uno degli ultimissimi media indipendenti che ancora pubblicano nella federazione russa. In un editoriale dal titolo «non ci potete zittire», la testata online rivela di avere ancora pochissimo tempo prima che la censura di Stato si abbatta anche su Meduza, come è accaduto ai tanti altri organi di informazione chiusi dall’authority russa per il controllo sui media. «La distruzione dei media indipendenti è una delle cose che ha reso possibile questa guerra». Pochi minuti dopo la denuncia, la censura è stata applicata anche a questa testata e tutti i tweet pubblicati sull’account ufficiale appaiono come di seguito: \n', '13.18 – I colloqui slittano di un paio d’ore. Delegazioni in viaggio verso Brest\n', 'La delegazione ucraina è in viaggio in elicottero verso Brest dove si svolgeranno i colloqui con la Russia. Lo rende noto un membro della delegazione di Kiev. Il secondo round dei negoziati era previsto per le 13 ma, secondo quanto riporta la Tass, è slittato di un paio d’ore. Al centro dei negoziati con la Russia che stanno per cominciare ci sarà la questione dei corridoi umanitari.\n', '13.08 – Stallo sull’intesa Ue sui rifugiati: c’è il nodo dei non ucraini\n', 'A Bruxelles intesa congelata al Consiglio Affari interni relativamente alla direttiva per la protezione temporanea dei civili in fuga dalla guerra in Ucraina. Il gruppo Visegrad e l’Austria hanno infatti espresso riserve sulla concessione della protezione temporanea a profughi che non siano cittadini ucraini. «A parte Polonia, Slovacchia e Ungheria, molti Paesi sono preoccupati per questo, inclusa l’Austria: non ha senso includere i cittadini di Paesi terzi». Così ha affermato il ministro dell’Interno austriaco Gerhard Karner alla fine del vertice Ue.\n', '12.50 – L’Aiea alla Russia: «Aiea a Russia, stop azioni contro siti nucleari»\n', 'Una risoluzione dell’Agenzia internazionale per l’energia atomica (Aiea) sollecita la Russia a «mettere fine alle azioni» contro i siti nucleari in Ucraina.\n', '12.35 – La Russia annuncia «pause dagli attacchi per evacuare i civili»\n', 'Il ministero della Difesa russo ha annunciato delle «pause» nelle operazioni dell’esercito russo per favorire l’evacuazione di civili dall’Ucraina attraverso «corridoi umanitari». A diffondere la notizia, l’agenzia di stampa Tass .«Siamo pronti a creare corridoi umanitari ovunque, in qualsiasi momento», ha detto il ministro della Difesa russo Sergej Šojgu.\n', '12.26 – La Repubblica Ceca dichiara lo stato d’emergenza\n', 'A partire da domani in Repubblica Ceca scatterà lo stato di emergenza, alla luce del considerevole flusso di rifugiati ucraini in arrivo dopo l’invasione russa. «Lo stiamo attuando puramente per ragioni tecniche, così da poter gestire il flusso in ingresso di rifugiati», ha spiegato il primo ministro ceco Petr Fiala. «In nessun modo questo colpirà i cittadini cechi», ha aggiunto. Lo stato d’emergenza dura almeno 30 giorni, ma potrebbe essere prorogato se necessario dal governo.\n', '12.18 – Ikea sospende la sua attività in Russia e Bielorussia \n', 'Anche da parte del colosso dell’arredamento svedese Ikea arriva lo stop alle attività. Non soltanto in Russia, ma anche in Bielorussia. Lo ha annunciato la stessa società tramite un comunicato nelle ultime ore, in cui si legge che tutte le attività sono state sospese temporaneamente. La decisione interesserà circa 15.000 dipendenti.\n', '12.15 – Di Maio: «Subito il cessate il fuoco, Putin fermi la guerra»\n', '«Dobbiamo tenere aperta la strada della diplomazia e del dialogo, rimanendo in contatto con tutte le parti soprattutto per ottenere un cessate il fuoco nelle prossime ore, ma nel frattempo le bombe continuano ad esplodere e il popolo ucraino continua a soffrire». Queste le parole con cui il ministro degli Esteri Luigi Di Maio tenta di incidere nel quadro diplomatico. «Dobbiamo portare Putin a riprendere la strada della diplomazia, ma per farlo la guerra deve finire ed è proprio Putin che deve fermarla. Il negoziato che oggi riparte deve essere reale e portare, come già detto, intanto a un cessate il fuoco».\n', '12.05 – Volkswagen ferma la produzione in Russia\n', 'Volkswagen chiude la produzione in Russia e blocca le esportazioni. Lo ha comunicato il gruppo in una comunicato da Wolfsburg. «A causa della guerra condotta dalla Russia il presidio del gruppo ha deciso di fermare la produzione di veicoli in Russia». Per quanto riguarda invece le esportazioni «verranno stoppate a partire da subito».\n', '11.58 – La Germania cessa la collaborazione spaziale con Russia \n', 'L’agenzia spaziale tedesca DLR ha annunciato la conclusione di tutte le attività di collaborazione con le istituzioni russe su progetti in corso o in fase di pianificazione come risposta all’«aggressivo attacco in Ucraina». «Non ci saranno nuovi progetti o iniziative con istituzioni in Russia. Ove necessario, DLR si coordinerà con altri partner nazionali e internazionali». Così ha fatto sapere l’ente spaziale in una nota, ricordando il proprio impegno per la pacifica coesistenza di tutte le nazioni e i popoli. \n', '11.46 – La delegazione russa: «I negoziati cominceranno alle 13» \n', 'Comincerà intorno alle 13 (le 15 in Bielorussia) il secondo round di negoziati tra Russia e Ucraina. A renderlo noto è il capodelegazione di Mosca, Valdimir Medinsky, citato dall’agenzia Interfax. La Russia, ha spiegato, porterà sul tavolo del vertice «gli aspetti tecnico-militari, umanitari e politici della crisi in Ucraina». «I colloqui – ha detto – si terranno dove avevamo programmato: nel territorio della regione di Brest, in Bielorussia». \n', '11.40 – L’allarme di Confcommercio: «Con la guerra si rischia un caro bollette energia del +160%» \n', 'Confcommercio lancia l’allarme caro bollette, ancora più preoccupante alla luce del conflitto in Ucraina. La guerra ha innescato «una forte instabilità al rialzo dei prezzi dell’energia, già in atto, da mesi, con incrementi di circa il 50% delle quotazioni del gas e dell’elettricità sui mercati internazionali». Così Confcommercio, secondo cui un eventuale interruzione delle forniture di gas dalla Russia costerebbe alle imprese – del terziario di mercato dei settori del commercio, della ricettività e della ristorazione – quasi 30 miliardi di euro nel 2022, con un incremento di oltre il 160% rispetto al 2021. \n', '11.30 – Peskov: «Le voci sulla legge marziale sono falsità» \n', 'Il portavoce del Cremlino Dmitry Peskov ha respinto come fake news le notizie su una possibile introduzione della legge marziale in alcune regioni russe e sul divieto agli uomini in età di leva di lasciare il Paese. «Questa è una notizia falsa – ha riferito Peskov alla stampa – sta circolando sui social network e rimbalza tra la gente. Si dovrebbero trattare queste informazioni con molta attenzione e non cadere vittime di voci e falsità».\n', '11.15 – Zelensky: «I russi attaccano i civili ma stiamo resistendo»\n', 'In un nuovo video, il presidente dell’Ucraina Volodymyr Zelensky ha sottolineato che le linee di difesa dell’Ucraina stanno resistendo nonostante non ci sia stata tregua nella notte sul fronte dei bombardamenti da parte della Russia. «Il cambiamento nella tattica russa, prendere cioè di mira le aree civili, mostra che l’Ucraina è riuscita a resistere al piano di Mosca per una rapida vittoria tramite un assalto di terra», ha spiegato il presidente. «Non abbiamo altro da perdere se non la nostra stessa libertà», ha commentato Zelensky, evidenziando che l’Ucraina riceve ogni giorno forniture di armi dai suoi alleati internazionali .«La Russia risarcirà l’Ucraina per tutti i danni subiti durante la brutale guerra di Mosca», ha detto Zelensky. «Ripristineremo ogni casa, ogni strada, ogni città».\n', '11.05 – Quasi 600.000 persone accolte finora in Polonia\n', 'La Polonia ha accolto più di 575.000 persone dall’inizio del conflitto. Lo riporta la Bbc citando l’agenzia della Guardia di frontiera polacca secondo cui 95.000 persone sono entrate in Polonia dall’Ucraina solo mercoledì mentre lunedì si è registrato un flusso di 100.000. Alle 06:00 di oggi, altre 27.100 persone avevano attraversato il confine.\n', '10.54 – Lavrov: «Una soluzione si troverà. Siamo pronti al dialogo»\n', '«Una soluzione alla situazione in Ucraina verrà trovata». Lo ha detto il ministro degli esteri Sergej Lavrov che ha confermato anche che i colloqui tra rappresentanti di Russia e Ucraina si svolgeranno oggi. «Siamo pronti al dialogo. La Russia è ancora aperta ad avere trattative con la Nato appena ci saranno», ha sottolineato. Ma allo stesso tempo ha attaccato l’Occidente che secondo lui starebbe considerando la guerra nucleare. «Washington domina l’Europa come Napoleone o Hitler hanno fatto a suo tempo», ha affermato il ministro degli Esteri russo. «La Russia si aspetta che l’isteria svanirà e che l’Occidente ne uscirà fuori. Il nostro Paese non permetterà che siano violati costantemente i suoi interessi», ha aggiunto il capo della diplomazia russa. Infine Lavrov ha detto di apprezzare gli sforzi di diplomatici per la soluzione messi in campo dal presidente francese Emmanuel Macron. Il ministro ha riferito della telefonata di Macron con il presidente russo Vladimir Putin: «Saremo lieti se questa volta la Francia aiuterà a raggiungere un accordo basato sui principi dell’Osce nell’ambito delle relazioni internazionali». Anche Macron, dal canto suo, ha confermato di aver avuto lo stesso colloquio questa mattina al telefono. Oltre che con Putin, il presidente francese ha parlato anche con Zelensky.\n', '10.45 – Media ucraini: «Uccisi 9.000 soldati russi, distrutti 217 tank»\n', 'L’Ucraina rivendica di aver ucciso 9.000 soldati russi, di aver distrutto 217 tank, 90 pezzi di artiglieria, 900 blindati e 42 lanciarazzi. Gli aerei abbattuti sono in totale 30. A diffondere l’informazione è il quotidiano Kyiv Independent.\n', '10.10 – Gimbe: «Il 64% non in Ucraina non è protetto, vaccinare rifugiati»\n', 'Appello della fondazione Gimbe sulla necessità di vaccinare gli ucraini in fuga dalla guerra e in arrivo in Italia per non determinare una ripresa del numero dei contagi da Coronavirus. In Ucraina i non vaccinati sono il 63,8% e per la fondazione «il dato non deve essere sottovalutato, considerata la drammatica situazione, che poterà nelle prossime settimane migliaia di profughi nel nostro Paese». «I piani del Governo per accogliere queste persone – spiega il presidente Gimbe Nino Cartabellotta – dovranno includere la vaccinazione di anziani e fragili provenienti dalle zone di guerra, evitando diseguaglianze tra le Regioni».\n', '9.50 – Johansson: «Già quasi un milione di rifugiati in Ue»\n', '«Siamo in una situazione molto molto pericolosa e dobbiamo prepararci all’arrivo di milioni di rifugiati nell’Ue. Già quasi un milione sono qui». Queste le parole della commissaria europea per gli Affari interni, Ylva Johannson, al suo arrivo al vertice con i ministri Ue a Bruxelles. «Questo è il momento per essere orgogliosi di essere europei, ma è anche il momento per prendere decisioni forti. Abbiamo bisogno di una legislazione adeguata per la protezione, ecco perché abbiamo proposto di attivare la direttiva sulla protezione temporanea», ha spiegato Johansson, evidenziando la necessità di «finanziamenti adeguati» e «indicazioni adeguate su come affrontare le diverse situazioni alla frontiera». «Mi aspetto una forte solidarietà da parte di tutti gli Stati membri nei confronti dei rifugiati e anche nei confronti degli Stati membri più colpiti in questo momento», ha aggiunto.\n', '9.30 – Mariupol senza acqua ed elettricità\n', 'I bombardamenti russi e gli attacchi\n', 'contro la popolazione civile hanno ucciso 34 civili nella regione\n', 'orientale di Kharkiv in Ucraina nelle ultime 24 ore tra il 2 e il 3\n', 'marzo, secondo quanto hanno riferito i servizi di emergenza. Intanto\n', 'il governatore della regione orientale di Donetsk controllata\n', 'dall’Ucraina ha affermato che la città portuale di Mariupol, uno dei\n', 'primi bersagli dell’invasione russa, era priva di elettricità o\n', 'acqua.\n', '8.51 – La Germania: missili a Kiev\n', 'Il ministero dell’Economia tedesco ha autorizzato la fornitura di 2.700 missili antiaerei all’Ucraina. Lo riferisce l’agenzia Dpa che cita fonti del ministero. Il governo tedesco ha approvato un ulteriore sostegno all’Ucraina, che prevede la consegna di missili antiaerei di tipo STRELA di fabbricazione sovietica, che erano stati precedentemente utilizzati dall’esercito della Germania orientale, ha detto la fonte alla AFP. La prima spedizione di armi della Germania di 1.000 missili anticarro e altri 500 missili antiaerei è già stata inviata al fronte, ha specificato Berlino mercoledì. Sabato, il cancelliere Olaf Scholz ha riconosciuto che l’invasione russa ha rappresentato un “punto di svolta nella storia” che ha costretto la Germania a riconsiderare le sue priorità. Intanto la radio indipendente russa Eco di Mosca ha annunciato di essere costretta a chiudere dopo che le sue trasmissioni sono state bloccate dalle autorità russe a causa della copertura fornita dell’invasione ucraina. Insieme all’emittente tv Dozhd, era l’ultima testata non governativa rimasta nella Federazione. \n', '8.31 – Le immagini di una scuola distrutta a Kharkiv\n', 'Nexta pubblica le immagini di una delle scuole distrutte a Kharkiv per il bombardamento di stanotte. \n', '8.06 – La cover di Time per l’Ucraina \n', 'La bandiera ucraina riprodotta con pennellate di giallo e blu su uno sfondo nero e una citazione in ucraino del presidente Volodymyr Zelensky. Questa è l’ultima copertina del settimanale americano Time che dedica così il proprio tributo al paese invaso dalla Russia. Al centro della copertina, in caratteri cirillici, la frase pronunciata da Zelensky nel suo discorso di martedì primo marzo al Parlamento Ue: «La vita vincerà sulla morte, e la luce vincerà sul buio». Sotto l’immagine di copertina, in inglese: «Volodymyr Zelensky e gli eroi dell’Ucraina». \n', '7.54 – Mariupol è ancora ucraina\n', 'Le forze armate ucraine fanno sapere che la città di Mariupol resta sotto il loro controllo. I russi hanno tentato di conquistarla senza successo. La città – considerata un punto chiave dagli invasori, visto che consentirebbe il collegamento tra le truppe russe che avanzano da sud e da est – ha subito pesanti bombardamenti. Secondo il comunicato delle forze ucraine, l’offensiva russa continua nella zona di Kiev, in particolare nei centri di Vyshgorod, a nord della capitale, a Fastiv (sudovest) e Obukhiv (sud). \n', '7.15 – 7.600 arresti in Russia\n', 'Sono più di 7.600 le persone arrestate\n', 'in Russia durante le proteste contro la guerra in Ucraina. Lo fa\n', 'sapere il sito per i diritti civili Ovd-Info, secondo cui ieri sono\n', 'state fermate almeno 780 persone in 34 città russe, che portano a\n', '7.623 il totale da quando sono iniziate le proteste. A San\n', 'Pietroburgo sono state fermate almeno 353 persone. A Mosca almeno\n', '304.\n', '7.10 Sirene d’allarme a Kiev\n', 'Le sirene d’allarme tornano a suonare a Kiev stamattina. Secondo la Bbc almeno quattro forti esplosioni si sono registrate intorno alle 3.00 ora locale nella capitale, ma non è chiaro quali fossero gli obiettivi né se ci siano persone colpite. I media locali hanno anche riferito di combattimenti alla periferia di Kiev. «Il nemico sta cercando di sfondare», ha scritto nelle scorse ore su Telegram il sindaco di Kiev, Vitali Klitschko. Intanto il Dipartimento di Stato Usa chiede al presidente russo Vladimir Putin e al suo governo di «porre immediatamente fine a questo spargimento di sangue, ritirare le sue truppe dal territorio dell’Ucraina» e, afferma una dichiarazione del portavoce Ned Price, «rispettare i diritti umani e le libertà fondamentali dei propri cittadini».\n', 'Un post condiviso da Nancy Mako (@keeshlon)\n', '6.50 La distruzione di Izium\n', 'Nexta ha pubblicato un video che mostra le condizioni di Izium dopo il bombardamento russo. \n', '5.59 – Anonymous: i servizi segreti russi hanno avvertito dell’attentato a Zalensky\n', ' I servizi segreti russi (Fsb) hanno fornito informazioni che hanno allertato l’Ucraina di un complotto per assassinare il presidente Volodymyr Zelenskiy: lo scrive in un tweet il gruppo di hacker Anonymous. «Informazioni trapelate dall’Fsb russo hanno allertato l’Ucraina di un complotto per l’omicidio del presidente (Volodymyr, ndr) @ZelenskyyUa. Ora, possiamo aspettarci una lotta di potere interna al Cremlino per rovesciare il regime di Putin. Nel frattempo, continuiamo con gli attacchi», recita il commento pubblicato dal Guardian. \n', '4.40 – Scuole colpite a Kharkiv\n', 'Il Kyiv Independent racconta che i bombardamenti russi su Kharkiv hanno colpito almeno tre scuole e la Cattedrale dell’Assunzione della città. Gravi danni sono stati inflitti anche a Okhtyrka, dove decine di edifici residenziali sono stati distrutti. Altre esplosioni sono state udite a Cherson, che intanto è caduta in mano russa. \n', '4.20 – La lezione sull’Ucraina \n', 'Il ministero dell’Istruzione russo (tradotto anche come ministero dell’Illuminismo) ha annunciato che trasmetterà oggi in streaming una “Lezione Aperta” per spiegare perché “la missione di liberazione in Ucraina è una necessità”: lo riporta su Twitter il Kyiv Independent. La “lezione” sarà trasmessa a mezzogiorno ora di Mosca (le 10.00 in Italia).\n', '3.08 – Un milione di ucraini ha lasciato il paese\n', 'Un milione di persone sono fuggite dall’Ucraina da quando le forze russe hanno invaso il Paese: lo ha reso noto in un tweet l’Alto Commissario dell’Onu per i rifugiati, Filippo Grandi.\n', '3.00 – Il bombardamento di Izium\n', 'Sei ucraini, fra cui due bambini, sono rimasti uccisi in un bombardamento nella città ucraina di Izium, nella regione di Kharkov. Ad annunciarlo è stato il vice sindaco Volodymyr Matsokin. L’attacco è iniziato alle 23.59 ora locale (22.59 italiane) e ha colpito un edificio di appartamenti a più piani. In una delle case sono morte sei persone, due delle quali bambini, ha detto il vicesindaco.\n', '2.15 – L’osservatrice Osce uccisa \n', 'L’Osce ha fatto sapere che una sua osservatrice di nazionalità ucraina è rimasta uccisa in un bombardamento a Kharkiv. Maryna Fenina, membro nazionale della Missione speciale di monitoraggio dell’OSCE in Ucraina (SMM), è morta il 1 marzo. Il presidente in carica dell’OSCE e ministro degli Esteri della Polonia Zbigniew Rau e il segretario generale dell’OSCE Helga Maria Schmid porgono le loro piu’ sentite condoglianze ai cari di Maryna, nonché a tutta la squadra SMM: «Le nostre più profonde condoglianze e la nostra simpatia vanno alla famiglia di Maryna. Maryna era un membro stimato del team SMM, e i nostri colleghi in Ucraina rimangono in stretto contatto con la sua famiglia per offrire il nostro sostegno». \n', '2.00 – Il nuovo video di Zelensky \n', 'Il presidente dell’Ucraina Volodymyr Zelensky ha pubblicato un nuovo video su Facebook in cui dice di aver sventato i piani «subdoli» della Russia di invadere il suo paese, sostenendo anche di essere orgoglioso della resistenza degli ucraini. «Siamo una nazione che ha rotto i piani del nemico in una settimana. Piani scritti per anni: subdoli, pieni di odio per il nostro paese, il nostro popolo». l presidente ucraino ha detto che ammira sinceramente gli eroici abitanti delle città che stanno resistendo alle forze russe e alla loro avanzata, il settimo giorno dell’invasione. Ha aggiunto che quasi 9.000 soldati russi sono stati uccisi nell’ultima settimana, una cifra che non può essere verificata.\n', '1.09 – Quattro esplosioni a Kiev\n', 'Quattro esplosioni sono state udite a Kiev, poco dopo che è scattato l’allarme aereo. Le prime due nel centro, altre due vicino alla stazione della metropolitana Druzhby Narodiv. Lo riporta il Kyiv Independent. Una di queste è stata immortalata nel servizio dell’inviato della Cbs Charlie D’Agata. \n', '00.35 – Sirene a Kiev\n', 'Le sirene d’allarme suonano a Kiev e tutti i residenti vengono invitati a raggiungere il rifugio più vicino. Un nuovo bombardamento in arrivo.']"
607,news-913907,No! Queste persone nei sacchi neri non sono finte vittime dell’invasione russa in Ucraina,https://www.open.online/2022/03/03/finte-vittime-invasione-guerra-ucraina,2022-03-03 18:26:00,"['No! Queste persone nei sacchi neri non sono finte vittime dell’invasione russa in Ucraina\n', '\n', 'La manifestazione a Vienna di Fridays for Future ancora una volta utilizzata per diffondere bufale\n', 'Un video di cui Open si era già occupato il 28 febbraio ha ricominciato a circolare sotto una nuova veste. Il filmato mostra un reporter di fronte a una piazza piena di persone, apparentemente morte e avvolte in sacchi neri. Ad un certo punto, uno dei presunti morti si muove e cerca di riavvolgersi nel sacco, aiutato poco dopo da una ragazza. Il video è stato ripreso da diversi utenti su Facebook e Twitter per sostenere che le vittime causate dall’invasione russa in Ucraina sono in realtà una messinscena.\n', 'Per chi ha fretta\n', 'Analisi\n', 'Scrive l’utente Stefano:\n', 'QUA COME POTETE VEDERE ALCUNI MORTI DELL’INVASIONE RUSSA QUA COME POTETE VEDERE ALCUNI MORTI HANNO PURE LA MASCHERINA E SI MUOVONO PURE…. PROPAGANDA UCRAINA #UkraineRussiaWar\n', 'Osservando il video si possono notare immediatamente sia il nome del reporter, Marvin Bergauer, che il canale per cui lavora OE24.TV. A questo punto, è sufficiente una ricerca video su Google con le parole chiave “Wien: demo gegen klimapolitik” per ottenere come primo risultato il video originale caricato proprio dalla sezione video del sito di notizie austriaco OE24 e in cui è presente lo stesso reporter. Il frammento in esame giunge dopo circa 1′ 24”.\n', 'Aprendo il video e attivando la funzione di traduzione automatica dei sottotitoli (per chi non parlasse tedesco) il mistero è presto svelato. Le persone stese in piazza simboleggiano i 49 morti che la crisi climatica causerà in Austria ogni giorno se non ci saranno azioni immediate contro il cambiamento climatico. \n', 'Si tratta quindi sì di persone vive, che non stanno in nessun modo fingendo di essere vittime della guerra in Ucraina. La manifestazione raccontata da OE24 si è tenuta in Ballhausplatz, a Vienna il 4 febbraio\xa0ed è stata organizzata da Fridays for Future come confermato anche dal tweet dell’organizzazione.\n', 'Conclusioni\n', 'Il video non conferma la teoria della “propaganda ucraina” diffusa dai complottisti. Il servizio video è reale e le persone sono effettivamente vive, ma il filmto è completamente decontestualizzato per diffondere una bufala.']"
608,news-914551,La risposta di Putin a Zelensky: «Russi e ucraini sono un unico popolo. A opporsi sono i nazisti» – Il video,https://www.open.online/2022/03/03/russia-vs-ucraina-vladimir-putin-vs-zelensky-nazisti-video,2022-03-03 18:15:00,"['La risposta di Putin a Zelensky: «Russi e ucraini sono un unico popolo. A opporsi sono i nazisti» – Il video\n', '\n', 'Il presidente russo è intervenuto durante i negoziati tra le delegazioni di Mosca e Kiev, e a seguito della conferenza stampa del presidente ucraino\n', 'Mentre sono in corso i negoziati tra Kiev e Mosca, Vladimir Putin è intervenuto per difendere l’azione della Russia in Ucraina e lodare le forze dell’occupazione. «Sono sempre convinto che i russi e gli ucraini siano un unico popolo, nonostante gli ucraini siano spaventati dalla propaganda nazionalista. Noi stiamo combattendo i neonazisti», ha detto parlando al Consiglio di Sicurezza, e ripetendo la retorica propagandistica degli “ucraini nazisti”. Il discorso di Putin arriva poco dopo la conferenza stampa di Volodymyr Zelensky, il presidente ucraino, in una sorta di risposta mediatica. «I nostri militari forniscono corridoi sicuri per i civili, ma i neonazisti ucraini lo impediscono e stanno trattando i civili come scudi umani», ha detto. Non è la prima volta che Putin parla in questo modo: già nel discorso in cui annunciò l’invasione – lo scorso 24 febbraio – il presidente russo aveva detto di voler «denazificare» il Paese con un’operazione speciale. ']"
609,news-914399,"Guerra in Ucraina, pugno duro di Mosca contro i media indipendenti costretti a chiudere. Meduza: «Non ci silenzierete»",https://www.open.online/2022/03/03/guerra-ucraina-russia-stop-testate-indipendenti,2022-03-03 18:00:00,"['Guerra in Ucraina, pugno duro di Mosca contro i media indipendenti costretti a chiudere. Meduza: «Non ci silenzierete»\n', '\n', 'Stop alla radio Echo di Mosca e alle emittenti televisive Dozhd e Tv Rain. Le reazioni delle testate non allineate al Cremlino \n', 'È stata chiusa oggi la storica radio Echo di Mosca che si era rifiutata di aderire alle linee guida del Cremlino per la comunicazione sulla guerra in Ucraina. La stazione radio aveva già smesso di trasmettere martedì, ma fino ad oggi era ancora possibile trovare la diretta su YouTube. La chiusura è stata comunicata dal caporedattore Alexei Venediktov su Telegram. La radio era nata per raccontare il tentato golpe contro Mikhail Gorbaciov nel 1991 e si era sempre distinta per la sua voce indipendente. La copertura dell’invasione dell’Ucraina non era andata giù al censore federale russo Roskomnadzor, che aveva imposto ai media di riferirsi all’invasione dell’Ucraina con le parole «operazione militare speciale», le stesse utilizzate dal presidente Vladimir Putin nel discorso del 24 febbraio con cui di fatto ha aperto le ostilità. \n', 'La reazione degli altri media indipendenti\n', '«Non cambieremo la nostra linea editoriale», aveva detto Venediktov a Reuters questa settimana, prima che il procuratore generale ordinasse lo stop dell’emittente radiofonica. Costrette alla chiusura anche le televisioni indipendenti Dozhd e Tv Rain. Il pugno duro di Mosca ha suscitato le reazioni dei media indipendenti ancora attivi. Tra questi anche il giornale online Meduza: «Non ci potete silenziare», si legge in un editoriale della redazione, «questi sono atti di censura, punto e basta». The Village, un altro giornale online indipendente, ha pubblicato un comunicato che spiega che tutti gli articoli verranno modificati per rispettare le linee guida del censore, ma ribadisce che «una rosa profuma di rosa, che la si chiami col suo nome o meno». \n', 'Fino a 15 anni di carcere per la «diffusione di fake news»\n', 'Nel frattempo, la pena per la diffusione di presunte fake news in Russia è salita da tre a quindici anni di carcere, riporta il Corriere. Tutto ciò avviene mentre alcune testate russe vengono escluse dalle piattaforme internazionali, riferisce il Fatto Quotidiano. YouTube ha sospeso la monetizzazione di diversi canali russi, tra cui Russia Today, mentre Spotify ha rimosso dalla piattaforma i contenuti sponsorizzati dallo stato russo, e Netflix si è rifiutata di trasmettere venti canali locali in diretta.']"
610,news-914001,"Raid russi sulle case di Chernihiv, brucia un deposito di petrolio – Il video",https://www.open.online/2022/03/03/ucraina-chernihiv-bombe-case-video,2022-03-03 17:55:00,"['Raid russi sulle case di Chernihiv, brucia un deposito di petrolio – Il video\n', '\n', 'Colpite case e scuole nella città nel Nord dell’Ucraina, dove diversi quartieri sono ridotti in macerie\n', 'Brucia il deposito di petrolio di Chernihiv, da cui si è alzata una colonna di fumo denso e nerissimo, come raccontano le immagini diffuse da Sky News. La città nel Nord dell’Ucraina è stata pesantemente bombardata dall’esercito russo nelle ultime 24 ore, uccidendo almeno 33 persone, secondo quanto ha denunciato il governatore della regione. I raid russi si sono abbattuti anche sulle scuole, mentre diverse zone della città sarebbero ormai ridotte in macerie. In queste ore su Twitter si sono moltiplicate le testimonianze video che ne mostrano le condizioni della città dopo l’attacco. Tra queste anche palazzine civili di cui sono rimasti ormai gli scheletri.\n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', 'Black smoke from the fire at the oil depot can be seen all over #Chernihiv. There are many fuel reserves. The fire is currently being extinguished. #Ukraine #UkraineRussiaWar #Oil #depot pic.twitter.com/7z4fgyCFEv\n', 'This is the residential district of Chernihiv, Ukraine, after the attack of the Russian troops. Lukashenka and Putin are partners in crime and share responsibility for the terrible and unprovoked assault on Ukraine. pic.twitter.com/tDul6oKgHN']"
611,news-914013,Falsi feriti vengono truccati per mentire sull’invasione russa in Ucraina? No! Attori di una serie Tv,https://www.open.online/2022/03/03/falsi-feriti-ucraini-truccati-attori-serie-tv,2022-03-03 17:05:00,"['Falsi feriti vengono truccati per mentire sull’invasione russa in Ucraina? No! Attori di una serie Tv\n', '\n', 'L’idea dei “crisis actors”, usati dagli ucraini per mostrare finti feriti dagli invasori russi, stuzzica i teorici del complotto\n', '«Sono tutti Fake: le immagini che vedete dei civili ucraini sono set con attori», recita un post su Twitter ripreso poi via Facebook. Il testo è accompagnato dal breve video di una make-up artist che mette del sangue finto sul viso di due ragazzi, che sorridono circondati da un campo nebbioso. Negli ultimi giorni, queste immagini stanno spopolando sul web, poiché secondo alcuni utenti testimonierebbero come l’invasione russa in Ucraina non sia altro che una grande montatura, uno strumento di propaganda per qualche oscuro interesse dei potenti.\n', 'Per chi ha fretta\n', 'Analisi\n', 'Il video è stato postato su Youtube, dove ha raccolto oltre 40mila visualizzazioni, con il titolo «How the Media fabricate Fake War News (Propaganda)», ovvero: «Come i Media fabbricano le bufale di guerra (Propaganda)». \n', 'Su Twitter, la clip ha fatto il giro del mondo: è stata condivisa da utenti italiani e sudamericani, rumeni e inglesi, tutti concordi nel denunciare il fatto che la guerra in Ucraina non starebbe avvenendo, e che le immagini del conflitto sarebbero create ad arte dai media. Possiamo trovare tracce del filmato anche su Reddit e Facebook.\n', 'Per capire se quello che i post denunciano sia vero o falso, basta risalire all’origine del video. La prima volta che le immagini sono apparse sul web risale al 28 dicembre 2021, dal profilo TikTok della produttrice cinematografica Daria Driushenko. Il video originale è stato eliminato dal profilo della Driushenko, ma rimangono i duetti che alcuni utenti hanno fatto alla clip: in essi possiamo notare come fosse inizialmente presente una scritta, “zombie movie”, tagliata nella versione condivisa dai complottisti.\n', 'Nei commenti, la Driushenko spiegava che quelli che aveva ripreso non erano altro che i preparativi per una serie Netflix di nome “Contamin“. Nel sito che presenta il progetto, si legge che il programma parla di un distopico futuro che travolgerà l’umanità.\n', 'La giovane che vediamo sorridere nel video, inoltre, è riconoscibile in un estratto della serie pubblicato su Vimeo, al minuto 5:30:\n', 'Conclusioni\n', 'La data di pubblicazione del video e la coincidenza delle immagini con quella della serie tv “Contamin“, oltre che la loro condivisione originaria sui profili della produttrice della stessa, portano a smentire la tesi secondo la quale i giovani ripresi starebbero fingendo di essere civili ucraini feriti. Sono in realtà comparse, sul set dove stavano lavorando.']"
612,news-914437,In Bielorussia il secondo round dei negoziati tra Kiev e Mosca: l’arrivo delle due delegazioni – Il video,https://www.open.online/2022/03/03/bielorussia-secondo-round-negoziati-video,2022-03-03 16:50:00,"['In Bielorussia il secondo round dei negoziati tra Kiev e Mosca: l’arrivo delle due delegazioni – Il video\n', '\n', 'All’ordine del giorno il cessate il fuoco immediato, l’ipotesi di un armistizio e i corridoi umanitari\n', 'È iniziato nel pomeriggio di oggi, 3 marzo, il secondo round di colloqui tra le delegazioni di Russia e Ucraina. I colloqui si tengono a Brest, in Bielorussia. Il consigliere del presidente ucraino, Mikhailo Podoliak, ha detto: «Stiamo iniziando a parlare con i rappresentanti russi. All’ordine del giorno cessate il fuoco immediato, armistizio e corridoi umanitari per l’allontanamento di civili da villaggi e città distrutti o costantemente bombardati». Il video mostra i componenti delle due delegazioni stringersi le mani prima di sedersi al tavolo dei negoziati.']"
613,news-913979,"L’esercito della propaganda russa contro l’Ucraina, il Cremlino può contare su oltre 100 siti. Anche con finti fact-checking – Il report",https://www.open.online/2022/03/03/guerra-ucraina-propaganda-russia-report-newsguard,2022-03-03 16:41:00,"['L’esercito della propaganda russa contro l’Ucraina, il Cremlino può contare su oltre 100 siti. Anche con finti fact-checking – Il report\n', '\n', 'Nella guerra parallela sul web, le informazioni controverse filo-russe durante il conflitto ucraino vengono propagate da una grande quantità di siti fiancheggiatori del Cremlino, spesso travestiti da siti di fact-checking\n', 'Secondo un report del Centro di monitoraggio della disinformazione sul conflitto Russia-Ucraina diffuso da NewsGuard, la propaganda di Mosca si starebbe avvalendo di oltre un centinaio di siti Web, che spesso diffondo fake news travestite da articoli di fact-checking, come avevamo cominciato a notare in un nostro recente articolo.\n', 'La Russia utilizza diverse strategie per introdurre, amplificare e diffondere narrazioni false e distorte in tutto il mondo – continuano gli autori -, servendosi di un insieme di media statali ufficiali, siti web, account anonimi e altri metodi per diffondere propaganda che promuove gli interessi del Cremlino e mina i suoi avversari. \n', 'Come catena di distribuzione vengono utilizzate le principali piattaforme Social, con buona pace dei tentativi da parte di alcune, di arginare la disinformazione. Le principali sono YouTube, Facebook, Twitter e TikTok. NewsGuard parla proprio di siti «finanziati e gestiti» dal Cremlino.\n', 'Una macchina di propaganda che opera almeno dal 2018\n', 'Non si tratta nemmeno di una novità. Questo fenomeno viene monitorato almeno dal 2018. Ne abbiamo avuto vari indizi fin da prima che emergesse la Covid-19, quando i troll russi polarizzavano l’opinione pubblica occidentale su Twitter, seminando fake news sui vaccini. Oppure quando, in piena corsa ai vaccini Covid, un report dell’Intelligence Anglo-americana aveva suggerito che dietro diversi attacchi informatici ai danni delle case farmaceutiche, vi fossero proprio hacker vicini a Mosca. Per non parlare di tutte le volte in cui grossi media filo-russi, come Sputnik News, hanno fatto eco ad autentiche macchine del fango, contro chi chiedeva chiarimenti riguardo agli studi sul vaccino Sputnik V.\n', 'Nel 2020 – continua NewsGuard -, il Global Engagement Center del Dipartimento di Stato degli Stati Uniti, citando i report e i dati di NewsGuard, ha delineato le componenti chiave delle azioni di propaganda del Cremlino nel suo rapporto\xa0Pillars of Russia’s Disinformation and Propaganda Ecosystem.\n', 'Stiamo parlando quindi di una rete di siti Web ben oliata e pre-esistente l’attuale conflitto in Ucraina. A questi si uniscono i siti di Stato veri e propri, impegnati nel diffondere narrazioni distorte sull’invasione in atto. Al momento sono in tutto 116 i domini, che secondo NewsGuard sono attivi nel portare avanti la propaganda filo-russa. Tra i tre siti più influenti troviamo due nostre vecchie conoscenze: la già citata Sputnik News e Russia Today; La terza è Tass.\n', 'Per chi fosse a digiuno, ricordiamo che esiste una rete internazionale di siti Web dediti al Fact-checking vero e proprio, quella dell’International Fact-checking Network (IFCN), a cui fa parte anche Open. Potete accertarvi se le pagine di Fact-checking sulla questione Russo-Ucraina che visitate, fanno parte di questo circuito, a garanzia dell’indipendenza del lavoro degli autori. \n', 'Le 10 principali bufale della propaganda russa\n', 'NewsGuard stila inoltre una lista delle dieci principali bufale diffuse dalla macchina di propaganda del Cremlino. Di alcune ci eravamo occupati anche noi nel progetto Open Fact-checking.\n', 'Foto di copertina: Pexels | Opera dell’americano Shepard Fairey.']"
614,news-914269,"Roma, il primo pullman di profughi dall’Ucraina: «Vogliono cancellarci» – Il video",https://www.open.online/2022/03/03/roma-arrivo-profughi-ucraina-video,2022-03-03 16:30:00,"['Roma, il primo pullman di profughi dall’Ucraina: «Vogliono cancellarci» – Il video\n', '\n', 'Anche nella capitale cominciano ad arrivare i mezzi carichi di persone che fuggono dalla guerra e dall’invasione russa. Sono soprattutto donne e bambini, e viaggiano per giorni, con lunghe code di attesa alle frontiere\n', 'Sofia viene da Dnipro. È partita dall’Ucraina martedì sera, il 1 marzo, e il pullman su cui viaggia, pieno di persone in fuga dalla guerra come lei – soprattutto donne, bambine e bambini – arriva a Roma, alla stazione Ostiense, poco dopo le 14 di giovedì 3 marzo. Quasi due giorni di viaggio, ore di attesa alla frontiera con l’Ungheria, almeno 50 pullman in fila prima del suo per passare il confine, dice in ucraino. E anche le informazioni che arrivano alla comunità che si sta mobilitando nel nostro paese confermano che in questi giorni le lunghe code di pullman alle frontiere con Polonia, Slovacchia, Ungheria hanno proprio quell’ordine di grandezza. Spesso non si muovono di un passo per ore. \n', 'Ad aspettare Sofia, nel desolato parcheggio davanti alla stazione romana, c’è la sua amica Kateryna, in Italia dal 2015, l’anno dopo Euromaidan, insieme alla signora Tamara, anche lei originaria dell’Ucraina centrale e che non riesce a trattenere le lacrime pensando a quello che sta succedendo nel suo paese di origine. «Non contiamo più i giorni con il calendario», dice Kateryna. «Oggi per noi non è il 3 marzo: è l’ottavo giorno di guerra. Una maratona lugubre che scandisce l’invasione russa che vuole cancellare l’Ucraina». Sofia, la sua amica, sarà sua ospite, almeno fino a che la macchina dell’accoglienza romana non muoverà i suoi passi. «Non sappiamo nulla», dice ancora la ragazza. «Per ora resta da noi». \n', 'La macchina dell’accoglienza\n', 'Nella capitale le istituzioni si stanno cominciando a muovere, in vista dell’arrivo sempre più massiccio di profughi e profughe in fuga dalla guerra scatenata dal presidente russo Vladimir Putin e dalle bombe che ormai cadono sulle loro città. Il sindaco Roberto Gualtieri ha messo su nei giorni scorsi una task force operativa coordinata dall’assessora alle politiche sociali Barbara Funari e che vede al lavoro anche il delegato alla sicurezza Mario Mei e quello alle politiche per l’integrazione e immigrazione Marco Pacciotti.\xa0Ieri la ministra dell’Interno Luciana Lamorgese, ha fatto sapere di aver avuto un lungo colloquio telefonico con il suo omologo ucraino, Denys Monastyrskiy, assicurando il massimo impegno delle autorità italiane per accogliere ed assistere i profughi in fuga dalle aree del conflitto che, sempre più numerosi, stanno raggiungendo con ogni mezzo anche il nostro Paese. \n', 'E se l’alto commissario Onu per i rifugiati, Filippo Grandi, parla oggi di almeno un milione di persone già fuggite dall’Ucraina sotto attacco, il Viminale fa sapere che sono 3.840 i cittadini ucraini entrati in Italia dall’inizio del conflitto e fino alla mezzanotte del 1 marzo: 1.890 donne, 570 uomini e 1.380 minori. Numeri destinati a crescere, tanto che l’associazione Italia-Ucraina parla di un potenziale arrivo, solo in Italia, di oltre 800mila persone. «I miei genitori vivono in Crimea, e sono intrisi di propaganda russa», dice con amarezza Kateryna. «Provo a spiegare loro che non siamo noi ucraini a bombardare. Che siamo stati attaccati. Ma loro non lo possono vedere davvero quello che sta accadendo per colpa della censura. E io sono molto triste». ']"
615,news-914363,"Le regole anti Covid per i rifugiati ucraini in Italia, Sileri: «Niente Super Green pass: offriremo vaccini e tamponi»",https://www.open.online/2022/03/03/covid-19-sileri-regole-anti-covid-rifugiati-ucraina,2022-03-03 16:26:00,"['Le regole anti Covid per i rifugiati ucraini in Italia, Sileri: «Niente Super Green pass: offriremo vaccini e tamponi»\n', '\n', 'Entro domani 4 marzo il ministero della Salute chiarirà come funzionerà l’accoglienza degli ucraini in Italia sotto il profilo sanitario\n', 'Ai rifugiati che arrivano in Italia in fuga dai bombardamenti in Ucraina non sarà richiesto il Green pass rafforzato, cioè quello che prevede l’avvenuta vaccinazione anti Covid o la guarigione. A confermarlo è il sottosegretario alla Salute Pierpaolo Sileri che a Radio1 ha anticipato i primi dettagli su una circolare del ministero in arrivo entro domani su come sarà organizzata l’accoglienza degli ucraini dal punto di vista sanitario. Sileri ha spiegato che lo stesso status di rifugiato: «consente l’accesso alla nostra sanità». La circolare dovrebbe quindi prevedere le procedure previste per chi arriva dal territorio ucraino, a cominciare dal tampone come prima verifica sulla presenza o meno di contagio di Coronavirus, oltre alla possibilità di sottoporsi alla vaccinazione che resta facoltativa anche nel caso dei rifugiati. È sempre lo status di rifugiato, spiega Sileri, che: «non prevede l’obbligo del super Green pass, è chiaro che noi offriremo la vaccinazione, ma quello che serve alle persone che giungono da noi è un abbraccio». Gli spostamenti per i rifugiati sui mezzi pubblici, che siano autobus o treni, sarà consentito dopo: «un controllo mediante tampone». In Italia sono previsti circa 800 mila rifugiati. Una cifra imponente rispetto al piano del ministero dell’Interno che per il momento avrebbe individuato 13 mila posti tra centri di accoglienza straordinaria e punti di accoglienza diffusi sul territorio. ']"
616,news-914263,"Bari, petizione per eliminare la targa di Putin. Il sindaco Decaro: «Non cancelliamo pezzi di storia»",https://www.open.online/2022/03/03/bari-targa-putin-petizione-decaro,2022-03-03 16:24:00,"['Bari, petizione per eliminare la targa di Putin. Il sindaco Decaro: «Non cancelliamo pezzi di storia»\n', '\n', 'La targa è stata donata dal presidente russo alla città. La petizione su Change.org ha raccolto finora oltre 12 mila firme ma il primo cittadino si oppone alla richiesta\n', '«Non sono favorevole a cancellare pezzi di storia, si potrà magari mettere accanto una epigrafe per spiegare la posizione di una città rispetto a quella targa». Così il sindaco di Bari e presidente Anci Antonio Decaro risponde ai giornalisti che lo incalzano sulla petizione online lanciata per rimuovere la targa con la firma di Vladimir Putin dalla statua di San Nicola nella città vecchia. Il dono fatto direttamente dal presidente russo, in nome della fratellanza tra i due popoli, per oltre 12 mila firmatari della petizione ora è un simbolo da eliminare. «Da pugliese, avere una dedica di Putin dopo quanto accaduto in Ucraina davanti ad uno dei monumenti religiosi più importanti della regione è un’onta agli occhi del mondo e di tutti i turisti che visitano ogni anno la nostra regione», spiega il testo della petizione rivolta al Consiglio regionale della Regione Puglia e lanciata da Antonio Caso. Oltre alla eliminazione della targa, la richiesta comparsa pochi giorni fa sul sito Change.org propone di sostituire il dono del presidente russo «con un messaggio di pace e amicizia verso la popolazione russa che in questi giorni sta dando prova di grandissimo coraggio manifestando in numerosissime città contro l’invasione di Putin, verso la popolazione ucraina che sta facendo scudo con i suoi corpi e il suo coraggio all’intera Europa, verso quella georgiana e bielorussa che hanno pregato insieme, proprio a San Nicola, per la fine dell’invasione».\n', 'Dalle dichiarazioni rilasciate il sindaco Decaro però sembra non voler accontentare la richiesta, consentendo «al massimo» una spiegazione accanto alla targa che dichiari la vicinanza dei cittadini pugliesi agli innocenti colpiti dalla guerra. «Come gesto di solidarietà nei giorni scorsi ho voluto portare i fiori sotto la statua di San Nicola», ha continuato, «che ha una valenza simbolica perché è il santo delle imprese audaci, della fratellanza, dell’unione tra oriente e occidente, e anche perché quella statua era sta regalata alla città di Bari da Putin. Per questo credo che cancellare pezzi di storia sia inopportuno, tranne in casi del tutto eccezionali».']"
617,news-914137,L’appello del ministro della Difesa di Kiev dopo una settimana di guerra: «Nessuno al mondo pensava che avremmo resistito» – Il video,https://www.open.online/2022/03/03/ucraina-ministro-difesa-reznikov-appello-resistenza-video,2022-03-03 15:35:00,"['L’appello del ministro della Difesa di Kiev dopo una settimana di guerra: «Nessuno al mondo pensava che avremmo resistito» – Il video\n', '\n', 'Il messaggio del ministro che fa parte della delegazione ucraina nei negoziati con la Russia dopo una settimana di combattimenti\n', 'Prima che ripartissero i negoziati a Brest per il secondo round della complicata trattativa tra Ucraina e Russia, il ministro della Difesa di Kiev, Oleksii Reznikov, ha voluto lanciare un appello rivolto agli ucraini. Reznikov è a Brest con la delegazione ucraina, è lui l’unico uomo in divisa tra gli inviati di Zelensky. Ed è di fatto un incoraggiamento alla resistenza armata degli ucraini quello che il ministro ha voluto lanciare, elogiando la capacità tanto dell’esercito di Kiev quanto di tutti gli ucraini di riuscire a non arrendersi agli «occupanti russi» per un’intera settimana.\n', 'L’appello del ministro della Difesa ucraino\n', 'Miei cari ucraini, non ci avevo mai pensato prima: quante ore ci sono in una settimana? 168 ore. Gli ucraini hanno respinto gli occupanti russi per un’intera settimana. Nessuno, neanche una singola persona al mondo, né in Russia, né in Occidente credeva che ce l’avremmo fatta da soli per una settimana. Ci abbiamo creduto solo io e voi. Il 24 febbraio, due terzi di ucraini erano convinti di un’invasione russa su larga scala e che noi avremmo re. Oggi circa il 90% delle persone è convinta che possiamo farcela. Questo è il risultato dell’eroismo di chi ci sta difendendo e della loro professionalità. Questo è l’impegno di ciascuno di noi. Dei nostri dottori, dei soccorritori, dei dipendenti pubblici, quelli delle ferrovie, i giornalisti e finanziatori che stano tenendo il loro fronte.\n', 'La gente di questo Paese non si è arresa e ha continuato a lottare. Voglio sottolineare che sul fronte ci sono anche i capi militari e amministrativi e i sindaci. Chernihiv, Sumy, Konotop, Kharkiv, Mariupol, Cherson, Mykolayiv, sono gli avamposti dell’Europa. Le nostre armi hanno già ucciso migliaia di occupanti e di veicoli nemici. Il potenziale del nostro esercito sta crescendo e altri miglioramenti stanno arrivando. I nostri colpi aerei sono già diventati leggendari. Paracadutisti, fanteria, artiglieri: tutti stanno dimostrando che gli ucraini sono i migliori.\n', 'Ieri ho invocato i cittadini a resistere. I mezzi di comunicazione del nemico devono essere distrutti. Queste sono le metastasi che stanno provando a diffondersi nel nostro Paese. Gli occupanti russi temono una vergognosa sconfitta e hanno cominciato a commettere crimini contro l’umanità. Stanno bombardando ospedali, uccidono donne e bambini. Questo non può essere chiamato un esercito: sono solo codardi e terroristi. Abbiamo ancora molte sfide davanti a noi. Ci sarà ancora sangue, lacrime e dolore. Ma per ora, noi abbiamo ogni ragione per avere fiducia in noi stessi. E in coloro che ne hanno su di noi. Alla fine noi vinceremo. Gloria all’Ucraina']"
618,news-914121,La denuncia di alcuni soldati russi: «Siamo stati abbandonati per tre giorni senza scorte di cibo» – Il video,https://www.open.online/2022/03/03/ucraina-soldati-russia-no-scorte-video,2022-03-03 15:32:00,"['La denuncia di alcuni soldati russi: «Siamo stati abbandonati per tre giorni senza scorte di cibo» – Il video\n', '\n', '«Avevano detto che sarebbero venuti a prenderci ma non si è presentato nessuno. Questo è l’esercito russo», dice uno dei militari\n', 'Un video pubblicato dal profilo Twitter Liveuamap mostra alcuni soldati russi che denunciano di essere stati abbandonati per tre giorni, prima di essere obbligati a firmare un documento che attesta che non erano nell’esercito già da tempo. Le immagini arrivano dal nord dell’Ucraina, vicino al confine con la città russa Sudzha. Nel video filmato da un militare russo i soldati affermano di essere rimasti per almeno tre giorni al freddo, con pochissimo cibo e gli stivali fradici. «Gli alti ranghi ci hanno lasciati qua e ora cercano di incolpare i loro sottoposti» continua uno di loro. «Avevano detto che sarebbero venuti a prenderci ma non si è presentato nessuno. Questo è l’esercito russo» ha concluso il militare.\n', 'Translation https://t.co/BuuoxGGI1V']"
619,news-913949,«Vietato uscire in gruppi e provocare i russi»: come si vive a Cherson dopo la caduta in mano a Mosca,https://www.open.online/2022/03/03/ucraina-kherson-regole-occupazione-russia,2022-03-03 13:29:00,"['«Vietato uscire in gruppi e provocare i russi»: come si vive a Cherson dopo la caduta in mano a Mosca\n', '\n', 'Le nuove regole sono state concordate tra le truppe occupanti e le autorità locali \n', '«Non possiamo uscire in gruppi, non possiamo guidare ad alta velocità, dobbiamo essere pronti a fermarci e mostrare cosa abbiamo in macchina, non dobbiamo provocare i soldati russi». Sono alcune delle regole in vigore a Cherson, in Ucraina, dopo la caduta della città in mano alle forze militari russe. A dirlo è una residente della città parlando con la Bbc. Le regole, spiega, sono state concordate tra le truppe occupanti e le autorità locali a Cherson. Dopo giorni di violenti combattimenti ed esplosioni tra forze russe e ucraine, la situazione a Cherson sembra essersi ora stabilizzata, dice la donna alla Bbc, precisando che in città sono tornate a essere disponibili acqua ed elettricità. Tuttavia, nelle aree periferiche proseguono gli scontri. \n', 'In mano ai russi anche la sede dell’amministrazione regionale\n', '«Ieri nessuno è uscito di casa perché era troppo pericoloso», ha detto. Nelle ultime ore era diventato virale un video girato a Cherson in cui si vede un abitante ucraino sventolare la bandiera nazionale davanti a un carro armato russo. Cherson è la prima grande città in Ucraina a cadere in mano ai russi dall’inizio della guerra. Nella giornata di ieri, la conquista da parte delle forze di Mosca era stata inizialmente smentita e successivamente confermata dal sindaco. Oggi il governatore Hennadiy Lahuta ha detto che le truppe russe hanno catturato anche la sede dell’amministrazione regionale. «Ma non abbiamo smesso di fare il nostro lavoro», ha fatto sapere Lahuta. «Lo staff operativo regionale, che io guido, continua a lavorare per risolvere questioni urgenti per aiutare i residenti della regione. Stiamo aspettando aiuti umanitari».']"
620,news-913885,«I tank catturati ai russi non vanno dichiarati»: così il Fisco ucraino incoraggia alla resistenza,https://www.open.online/2022/03/03/ucraina-tank-russi-dichiarazione-fisco,2022-03-03 12:50:00,"['«I tank catturati ai russi non vanno dichiarati»: così il Fisco ucraino incoraggia alla resistenza\n', '\n', 'I «trofei di guerra» non dovranno essere dichiarati ai fini dell’imposta sul reddito perché sono stati acquisiti «in connessione con l’aggressione su larga scala della Russia» \n', '«Avete catturato un carro armato o un mezzo corazzato russo e siete preoccupati di come dichiararlo? Mantenete la calma e continuate a difendere la patria!». Il messaggio, rivolto ai cittadini ucraini, arriva dall’agenzia nazionale per la prevenzione della corruzione (Nacp). L’agenzia ha precisato che non è necessario «dichiarare i carri armati russi catturati e altre attrezzature». Secondo quanto riferisce il Guardian, la Nacp ha spiegato che i «trofei di guerra» non dovranno essere dichiarati ai fini dell’imposta sul reddito perché sono stati acquisiti «in connessione con l’aggressione su larga scala della Federazione Russa» contro lo «Stato ucraino indipendente e sovrano». «Grazie al coraggio dei difensori dello stato ucraino, l’equipaggiamento militare nemico di solito vi arriva già distrutto, il che rende impossibile valutarlo secondo la legge», conclude l’agenzia.']"
621,news-913845,L’arrivo dell’esercito a Kiev nella televisione russa Zvezda – Il video,https://www.open.online/2022/03/03/kiev-arrivo-esercito-russo-tv-video,2022-03-03 12:32:00,"['L’arrivo dell’esercito a Kiev nella televisione russa Zvezda – Il video\n', '\n', 'La televisione di stato, gestita dal ministero della Difesa, diffonde le immagini di un arrivo tranquillo anticipato dagli elicotteri\n', 'I primi video della propaganda ufficiale russa che mostrano l’arrivo delle truppe a Kiev sono stati diffusi dall’emittente di proprietà dello stato Zvezda. L’emittente Stella rossa, di proprietà dello stato e gestita direttamente dal ministero della Difesa russo ha pubblicato un video di due minuti in cui l’arrivo dei carrarmati, attraverso la strada che sembra essere quella che porta alla capitale ucraina, sembra procedere con grande tranquillità, anticipato dagli elicotteri che sorvolano la zona. L’intento neppure troppo velato è di rassicurare la popolazione russa, oltre che mostrare come l’arrivo alla capitale ucraina sia ormai imminente e potrebbe anticipare di poco l’avvio dei negoziati. Ad accorgersene è stato Michael Horowitz, membro di una società che si occupa di sicurezza in Medio oriente.']"
622,news-913763,Zelensky a Putin: «Torna a casa tua. La Russia dovrà risarcire tutti i danni» – Il video,https://www.open.online/2022/03/03/russia-vs-ucraina-zelensky-putin-danni-video,2022-03-03 11:52:00,"['Zelensky a Putin: «Torna a casa tua. La Russia dovrà risarcire tutti i danni» – Il video\n', '\n', 'Il presidente ucraino in un nuovo video postato su Facebook: «Ricostruiremo ogni casa, ogni strada, ogni città»\n', '«Alla Russia dico: ci ripagherete completamente per quello che avete fatto contro il nostro Paese, contro ogni singolo cittadino ucraino». Volodymyr Zelensky torna a parlare in un nuovo video, e assicura: «Ricostruiremo ogni casa, ogni strada, ogni città». «Anche se distruggete tutte le nostre cattedrali e chiese, non distruggerete la nostra fede, la nostra sincera fede nell’Ucraina e in Dio, la fede nelle persone», ha continuato, prima di rivolgersi direttamente al presidente russo Vladimir Putin e invitandolo a «tornare a casa». Nel video, il presidente ucraino dice che le linee di difesa stanno resistendo nonostante i bombardamenti non stiano dando tregua. Secondo Zelensky, la decisione di Mosca di prendere di mira le aree civili dimostra che l’Ucraina è riuscita a resistere al piano del Cremlino di una rapida vittoria. «Non abbiamo altro da perdere se non la nostra stessa libertà», ha aggiunto Zelensky.']"
623,news-913635,Salvini non molla sulla missione di pace: «Andrò al confine tra Polonia e Ucraina»,https://www.open.online/2022/03/03/guerra-russia-ucraina-salvini-polonia,2022-03-03 09:52:00,"['Salvini non molla sulla missione di pace: «Andrò al confine tra Polonia e Ucraina»\n', '\n', 'Il leader della Lega: «È necessario frapporsi tra le bombe e il popolo»\n', 'Matteo Salvini vuole andare al confine tra Polonia e Ucraina per manifestare per la pace. Lo ha detto lui stesso oggi ai suoi parlamentari durante una riunione degli eletti al teatro Umberto a Roma, secondo quanto riporta l’AdnKronos. «Andrò al confine polacco con l’Ucraina», ha detto il leader della Lega che ieri nel corso di una conferenza stampa alla Camera, aveva fatto sapere che era allo studio l’ipotesi di una trasferta nella zona di guerra, per «frapporsi tra le bombe e il popolo, tra il popolo e i missili», auspicando un marcia della pace, «magari lanciata dal Santo Padre». Nel corso della riunione Salvini ha anche detto che «è urgente fermare il conflitto» e che è necessario «organizzare un’accoglienza efficace delle famiglie ucraine con particolare riferimento a quelle con bimbi anche in età scolare. Dobbiamo garantire scuola, cure, casa e assistenza alle famiglie che stanno arrivando con particolare riferimento ai bimbi». Anche per questo, Salvini incontrerà in mattinata l’ambasciatore dell’Ucraina a Roma.']"
624,news-913561,"Guerra in Ucraina, l’Italia ospiterà 800 mila profughi: nel piano di accoglienza vaccini per tutti",https://www.open.online/2022/03/03/guerra-ucraina-profughi-italia-vaccini,2022-03-03 09:05:00,"['Guerra in Ucraina, l’Italia ospiterà 800 mila profughi: nel piano di accoglienza vaccini per tutti\n', '\n', 'Chi fugge dalle zone di guerra avrà lo status di rifugiato per un anno. Così facendo, agli ucraini sarà riconosciuta la protezione internazionale per un anno – eventualmente rinnovabile – e non occorrerà presentare alcuna richiesta di asilo\n', 'È dalla frontiera friulana che oltre un migliaio di ucraini in fuga dalla guerra passano per arrivare nei luoghi sicuri dell’Italia. A una settimana dall’inizio dell’offensiva russa, i profughi arrivati nel nostro Paese sono già quasi 4.000. Secondo le stime dell’associazione Italia-Ucraina, i civili che scappano dalle granate per rifugiarsi nelle regioni della penisola potrebbero arrivare a essere oltre 800.000. Il piano del Viminale, a conti fatti, si dimostra quindi insufficiente ad accogliere un numero tanto importante di profughi. Stando alle ultime notizie diffuse dal ministero, saranno messi a disposizione un totale di 13.000 posti: 5.000 nei centri di accoglienza straordinaria e 8.000 nella rete Sai di accoglienza diffusa sul territorio. Va considerato comunque che al momento in Italia è stanziata la più grande comunità ucraina in Europa. Si parla di 236.000 cittadini che abitano e lavorano stabilmente nel nostro Paese. Ecco perché molti dei civili in fuga dalle zone del conflitto in questi giorni – perlopiù donne e bambini – si stanno organizzando in autonomia e stanno trovando ospitalità dai familiari. Anche molti dei privati presso i quali i cittadini di origine ucraina sono impiegati stanno offrendo un posto sicuro a chi è in fuga dai bombardamenti.\n', 'Ai prefetti nel frattempo è stata recapitata una circolare dal Viminale affinché si mobilitino per effettuare una prima ricognizione delle strutture disponibili ad accogliere profughi di guerra, come per esempio ostelli della gioventù, o hotel convertiti durante la pandemia da Coronavirus. E proprio nell’ambito dell’emergenza sanitaria, dalla quale sta gradualmente uscendo tutta Europa, si impone un tema che preoccupa non poco le autorità sanitarie. In Ucraina solo il 35 per cento della popolazione risulta aver completato il ciclo vaccinale. Questo, secondo l’Organizzazione mondiale della sanità, potrebbe determinare una sensibile ripresa dell’incremento giornaliero di contagi. Per il momento, l’indicazione che arriva dal ministero della Salute è quella di osservare giorni di quarantena all’arrivo e di sottoporsi subito a tamponi e vaccini. Per quanto riguarda invece la posizione di chi arriva in Italia, a chi è fuggito dalla guerra sarà assegnato lo status di rifugiato per un anno, come previsto dalla direttiva di accoglienza temporanea che sarà presto approvata a Bruxelles. Così facendo, ai civili in fuga dalle zone di guerra sarà riconosciuta la protezione internazionale per un anno – eventualmente rinnovabile – e non occorrerà presentare alcuna richiesta di asilo. ']"
625,news-913551,I civili ucraini mostrano ai soldati russi i morti della guerra – Il video,https://www.open.online/2022/03/03/guerra-ucraina-russia-soldati-civili-video,2022-03-03 08:03:00,"['I civili ucraini mostrano ai soldati russi i morti della guerra – Il video\n', '\n', 'Nel filmato si vedono i soldati russi in stato di shock. Soltanto ieri la Difesa di Mosca ha fornito un primo bilancio delle perdite tra i suoi soldati, con 498 uccisi e 1.597 feriti\n', 'In questo video pubblicato da AnonNews su Twitter si vedono alcuni cittadini ucraini che mostrano ai soldati russi i morti civili e i loro colleghi deceduti in questi giorni. Nel filmato si vedono i soldati russi in stato di shock. Soltanto ieri la Difesa di Mosca ha fornito un primo bilancio delle perdite tra i suoi soldati, con 498 uccisi e 1.597 feriti: cifre che d’un colpo oscurano giorni di propaganda sul successo dell’operazione militare, anche se per gli Usa sarebbero quattro volte tanto e per Kiev circa cinquemila.']"
626,news-913539,Il ministro Guerini: «L’Italia aumenti le spese militari. La guerra in Ucraina può durare 20 anni»,https://www.open.online/2022/03/03/guerra-ucraina-russia-guerini-spese-militari,2022-03-03 07:35:00,"['Il ministro Guerini: «L’Italia aumenti le spese militari. La guerra in Ucraina può durare 20 anni»\n', '\n', 'Il responsabile della Difesa: la resistenza di Kiev è eroica, il Cremlino è arrogante\n', 'Il ministro della Difesa Lorenzo Guerini oggi parla con Repubblica e La Stampa della guerra in Ucraina, dell’invasione russa e delle spese militari italiane. «Ormai è chiaro che gli obiettivi che Putin si era prefissato non sono stati raggiunti, c’è stata una lentezza non prevista nelle operazioni, una difficoltà nel garantire i rifornimenti alle truppe russe. E poi è stata sottovalutata la capacità di resistenza delle forze armate e della popolazione ucraina, davvero eroica. Ci stanno sorprendendo con la loro volontà di lottare, di fronte alla situazione drammatica che stanno affrontando», esordisce Guerini. Sostenendo poi che lo scenario di una guerra della durata di dieci o vent’anni è possibile, anche se è presto per definire lo scenario: «Certamente se ci sarà una resistenza ucraina la comunità internazionale non potrà voltarsi dall’altra parte». Poi Guerini commenta la lettera di Lavrov sulle possibili conseguenze dopo l’invio di armi a Kiev: «La dichiarazione di Lavrov, e la modalità con cui è stata trasmessa al nostro Parlamento e agli altri Paesi europei, dà il senso dell’arroganza e della postura del regime russo». Infine, la questione delle spese militari: «È un tema che già ci siamo posti. Da quando sono ministro, cioè dal settembre 2019, il bilancio è cresciuto significativamente da 22,2 a 25,8 miliardi. E c’è stato un salto di qualità negli investimenti. Anche il contesto attuale ci impone di fare di più, non solo sul piano finanziario, ma anche sull’aggiornamento dello strumento militare». Avremo una difesa europea? «Come più volte detto, il nodo più che tecnico-militare è politico». ']"
627,news-913513,Quanto durerà la guerra in Ucraina? Il fattore tempo che gioca contro Putin e le previsioni Usa,https://www.open.online/2022/03/03/guerra-ucraina-russia-quanto-durera,2022-03-03 06:08:00,"['Quanto durerà la guerra in Ucraina? Il fattore tempo che gioca contro Putin e le previsioni Usa\n', '\n', 'L’esercito russo ha aumentato i bombardamenti sulle città ucraine. L’obiettivo è stringere d’assedio Kiev e prenderla entro marzo. Per poi prendere il controllo del resto del paese. Ma non tutto potrebbe andare secondo i piani di Mosca\n', 'Quanto durerà la guerra in Ucraina? Dopo sette giorni dall’inizio dell’invasione russa le operazioni militari di Mosca sono diventate più estese e distruttive. Vladimir Putin ha conquistato la città di Cherson e stanotte i bombardamenti a Kiev sono i più estesi dall’inizio della guerra secondo gli inviati dei media. Il motivo della recrudescenza è facile da comprendere: la Russia non si aspettava tutta questa resistenza da parte dell’esercito e del popolo ucraino. Nei piani di Putin c’era la classica guerra-lampo, tanto che lo Zar si aspettava di entrare a Kiev entro 48 ore dall’inizio delle ostilità. Invece è andata diversamente. Ecco perché oggi i piani dei russi stanno cambiando. \n', 'Lo scenario e l’orologio \n', 'Come? In primo luogo va segnalato che oltre alla resistenza ucraina anche le difficoltà logistiche hanno rallentato Mosca. Ma, racconta oggi il Corriere della Sera, gli aggiustamenti sono già in corso. Una relazione dell’intelligence degli Stati Uniti indirizzata ai deputati e ai senatori Usa e datata 28 febbraio sosteneva che ai russi serviva un’altra settimana per stringere d’assedio Kiev. Poi ci vorrà un mese per far cadere la Capitale. E altre 4 o 6 settimane per prendere il controllo dell’intero paese. Ma il fattore tempo continuerà a essere importante anche se alla fine Mosca dovesse davvero prendere Kiev entro la fine di marzo o l’inizio di aprile. E questo perché il conflitto, secondo i funzionari della Difesa Usa, potrebbe durare altri dieci o venti anni. \n', 'C’è da sottolineare che non si tratta di un conto lineare. Perché le armi dell’Occidente a Zelensky possono permettere all’Ucraina di resistere ancora più a lungo. O, peggio (per i russi), organizzare una resistenza anche dopo la conquista. Ora però la domanda è: quanto può resistere invece Putin? Il Dipartimento del Tesoro Usa sostiene che le sanzioni avranno effetto nel tempo. Non si parla di un orizzonte temporale di mesi ma di anni, forse decenni. E bisogna anche pensare che probabilmente le stesse sanzioni potrebbero avere la necessità di essere affinate e targettizzate ulteriormente. Il blocco delle forniture tecnologiche invece punta a fermare l’esercito russo. Ma il rischio concreto è che la Cina si sostituisca all’Occidente. Rendendo il tutto vano. \n', 'Un potere che scricchiola\n', 'Poi c’è la questione del gas. Sulla quale i rischi per l’Occidente sono quelli di non riuscire a trovare in tempo un fornitore in grado di sostituire Putin nell’ipotesi che questi decida di chiudere i rubinetti oppure in caso di embargo totale. D’altro canto c’è davvero la possibilità concreta che il sistema delle sanzioni e le spese di guerra portino la Russia verso la bancarotta. «Presto il suo unico asset, gli idrocarburi, non varrà nulla. Li venderanno a Cina e Corea del Nord a prezzi più bassi. Putin sta distruggendo la Russia», ha detto ieri Davide Serra di Algebris. La Banca Centrale russa ha già dovuto raddoppiare il tasso di sconto per frenare la fuga di capitali. Il crollo del rublo accelererà la perdita di potere d’acquisto dei russi. E il potere di Putin potrebbe cominciare a scricchiolare.\n', 'Quello che si vede da fuori è relativamente poco: qualche segnale di preoccupazione dagli oligarchi un tempo fedeli e le manifestazioni pacifiste represse con arresti. Ma dentro la situazione potrebbe essere diversa. Un tweet di Anonymous ha fatto sapere che le informazioni sull’attentato nei confronti del presidente Zelensky che sarebbe stato sventato dall’intelligence ucraina sono arrivate dal Russian Federal Security Service (FSB). Se questo è vero, significa che anche al Cremlino c’è chi non ha alcuna fretta di concludere la guerra in Ucraina. E non ha alcuna intenzione di aiutare Putin nella sua guerra lampo. Perché il fattore tempo oggi conta più di tutti. ']"
628,news-913505,"Zelensky: «Abbiamo infranto i piani subdoli di Putin, ovunque andranno saranno distrutti» – Il video",https://www.open.online/2022/03/03/guerra-russia-ucraina-zelensky-putin-video,2022-03-03 05:19:00,"['Zelensky: «Abbiamo infranto i piani subdoli di Putin, ovunque andranno saranno distrutti» – Il video\n', '\n', 'Il presidente torna a parlare sui social: «9.000 soldati russi uccisi nell’ultima settimana»\n', 'Il presidente dell’Ucraina Volodymyr Zelensky ha pubblicato nella notte un nuovo video sui suoi canali social. Nel filmato Zelensky ringrazia il popolo ucraino: «Siamo una nazione che ha infranto i piani del nemico in una settimana. Piani scritti per anni: subdoli, pieni di odio per il nostro Paese, il nostro popolo». Il presidente ucraino ha detto che «ammira sinceramente gli eroici abitanti delle città che stanno resistendo alle forze russe e alla loro avanzata». E fa sapere che quasi 9.000 soldati russi sono stati uccisi nell’ultima settimana, ma la cifra non corrisponde ai comunicati dei russi e non può essere verificata in modo indipendente: «Ovunque andranno, saranno distrutti. Qui non avranno calma, non avranno cibo, non avranno un solo momento di tranquillità. Gli occupanti riceveranno solo una cosa dagli ucraini: la resistenza. Una resistenza feroce. Una resistenza tale che ricorderanno per sempre che non rinunciamo a ciò che è nostro, che ricorderanno cos’è una guerra patriottica». \n', 'Mosca, da parte sua, ha annunciato mercoledì il primo bilancio delle vittime dei soldati russi nell’offensiva in Ucraina, annunciando la morte di 498 dei suoi soldati e specificando che altri 1.597 sono stati feriti. Zelensky ha anche detto di aver parlato al telefono con il primo ministro canadese Justin Trudeau e lo ha ringraziato per le sanzioni contro Mosca, chiedendone di nuove. Il presidente ha anche parlato con il presidente kazako Kassym-Jomart Tokayev, un alleato di Mosca, e ha accettato di «cooperare su questioni umanitarie».']"
629,news-913489,L’esplosione che illumina il cielo dietro l’inviato Cbs a Kiev: «Le più grandi che abbiamo mai visto» – Il video,https://www.open.online/2022/03/03/guerra-ucraina-russia-esplosioni-kiev-cbs-video,2022-03-03 04:18:00,"['L’esplosione che illumina il cielo dietro l’inviato Cbs a Kiev: «Le più grandi che abbiamo mai visto» – Il video\n', '\n', 'La reazione del giornalista Charlie D’Agata alla prima delle esplosioni di stanotte nella Capitale \n', 'La producer Justine Redman ha pubblicato su Twitter un video che ritrae la reazione dell’inviato della Cbs Charlie D’Agata alle esplosioni di stanotte a Kiev: «Le più grandi esplosioni che abbiamo mai visto». Nella notte almeno quattro esplosioni sono state segnalate nella capitale dell’Ucraina intorno alle 3 del mattino. Il servizio statale di comunicazioni speciali dell’Ucraina ha lanciato un’allerta: «Allarme aereo, Kiev!». Due esplosioni sono state segnalate nel centro della città, seguite da altre due vicino a una stazione della metropolitana. Il sindaco Vitali Klitschko ha ringraziato i cittadini per la loro resistenza e ha ricordato alla gente di rimanere a casa o nei rifugi. «In città, in alcune zone dei cortili, sono entrati diversi proiettili», ha detto Klitschko, aggiungendo che alcune persone sono rimaste ferite nelle esplosioni mentre le auto hanno preso fuoco. «I combattimenti hanno avuto luogo vicino a Kiev – Bucha, Irpin, Gostomel. Il nemico sta cercando di entrare nella Capitale».']"
630,news-910379,Ripartono i negoziati tra Russia e Ucraina: sul tavolo il cessate il fuoco. Gli Usa annunciano nuove sanzioni contro Mosca e Minsk,https://www.open.online/2022/03/02/crisi-ucraina-2-marzo,2022-03-02 23:48:00,"['Ripartono i negoziati tra Russia e Ucraina: sul tavolo il cessate il fuoco. Gli Usa annunciano nuove sanzioni contro Mosca e Minsk\n', '\n', 'Le Nazioni Unite votano la risoluzione contro Mosca. A Kiev avvertite altre esplosioni. Intanto la Georgia chiede immediato ingresso nell’Ue\n', 'Mentre Joe Biden dipinge Vladimir Putin come un dittatore nel suo discorso sullo Stato dell’Unione, le città ucraine vivono un’altra notte di bombardamenti. Nella serata di oggi, 2 marzo, altre forti esplosioni sono state avvertite a Kiev. A darne notizia è stato il Kyiv Independent. I militari ucraini intanto continuano a fronteggiano quelli russi in molte città: Mariupol è sotto assedio, Zhytomir è stata vittima del lancio di 16 missili cruise, Cherson sarebbe stata presa dall’esercito russo. Intanto la filiale europea della banca russa Sberbank è in fallimento a causa delle sanzioni. E c’è attesa per il voto dell’Onu sull’invasione. Ma è la città di Kharkiv al centro dell’attenzione: sono almeno 21 i morti provocati dall’attacco dei paracadutisti russi arrivati nella mattinata. \n', 'Dopo poche ore le bombe hanno ripreso a cadere sulla seconda città dell’Ucraina, uccidendo altre quattro persone e danneggiando molti edifici tra cui municipio e Palazzo del Lavoro. Dopo un botta e risposta di dichiarazioni, le delegazioni russe e ucraine hanno trovato un accordo per sedersi di nuovo al tavolo delle trattative. In serata Kiev e Mosca riprenderanno i negoziati per un possibile cessate il fuoco. Secondo i media locali, l’incontro dovrebbero tenersi nella foresta Belovezhskaya Pushcha, della regione di Brest, in Bielorussia, al confine con la Polonia. Da quanto si apprende, sul tavolo ci sarà anche il cessate il fuoco. La delegazione ucraina arriverà domani mattina.\n', '23.30 – La Banca mondiale sospende i programmi in Russia e Bielorussia\n', 'La Banca mondiale ha sospeso tutti i programmi di aiuto in Russia e Bielorussia. La decisione, annunciata oggi 2 marzo con un comunicato, arriva in risposta all’invasione dell’Ucraina da parte delle forze armate di Mosca. Secondo il comunicato, la sospensione dei programmi di aiuto ha affetto immediato.\n', '22.20 – Il sindaco di Cherson: «I russi hanno conquistato la città»\n', 'Il sindaco di Cherson, Igor Kolykhaev, ha ammesso che i russi hanno conquistato la città, situata nel Sud dell’Ucraina, vicino alla Crimea. Cherson è la prima grande città a finire sotto il controllo dell’esercito russo. Nella mattina di oggi, il sindaco aveva smentito la notizia della conquista, data dai militari russi. Kolykhaev ha fatto sapere di avere incontrato il comandante dell’esercito russo in città.\n', '21.30 – Missili diretti sul ministero della Difesa di Kiev\n', 'I razzi della Russia danneggiano la stazione ferroviaria di Kiev. A quanto si apprende dal Kyiv Independent, il missile aveva preso di mira il Ministero della Difesa: è stato però abbattuto da un sistema di difesa aerea e i suoi resti sono caduti vicino alla stazione principale della capitale.\n', '21.00 – Blinken: «Stiamo documentando possibili crimini di guerra»\n', 'Gli Stati Uniti stanno «documentando possibili crimini di guerra» da parte della Russia. A darne notizia è il segretario di stato Usa Antony Blinken. L’annuncio arriva dopo che gli Usa hanno denunciato come l’esercito di Mosca stia usando armi illegali e stia colpendo i civili. «La guerra nucleare non può essere vinta da nessuno e non deve essere combattuta», ha aggiunto. \n', '19.50 – Gli Usa annunciano nuove sanzioni contro Mosca e Minsk\n', 'La Casa Bianca ha annunciato nuove sanzioni contro la Russia e la Bielorussia. Le nuove misure, che saranno adottate in coordinamento con gli alleati, colpiscono la difesa russa, l’import di tecnologia per la raffinazione del petrolio da parte di Mosca, l’import di materiale ad alta tecnologia da parte di Minsk e le entità che supportano l’esercito russo e bielorusso. Saranno vietati anche i voli russi nello spazio aereo degli Stati Uniti.\n', '18.55 – Il Cremlino: «Russia seriamente colpita dalle sanzioni»\n', ' «L’economia russa sta subendo seri colpi» a causa delle sanzioni imposte dall’Occidente in seguito all’invasione dell’Ucraina. Ad ammetterlo è stato il portavoce del Cremlino Dmitry Peskov, in un commento al discorso sullo Stato dell’Unione del presidente americano Joe Biden. Lo riporta la Cnn. «Ma c’è un certo margine di sicurezza e ci sono dei piani»: l’economia russa «rimarrà in piedi», ha aggiunto.\n', '18.03 – L’Onu adotta la risoluzione di condanna contro Mosca\n', 'L’Assemblea generale delle Nazioni Unite ha adottato una risoluzione che condanna l’invasione russa dell’Ucraina. I voti a favore sono stati 141, 5 i contrari (Russia, Bielorussia, Siria, Corea del Nord e Eritrea) e 35 gli astenuti.\n', '17.40 – La Georgia chiede l’adesione immediata all’Ue\n', 'L’Ucraina innesta una reazione a catena: è di poco fa la notizia che la Georgia intenda chiedere domani l’adesione immediata all’Unione europea. Ad annunciarlo è il partito al governo nella repubblica caucasica. Nel 2008 la Russia invase il paese. \n', '17.20 – Biden: «Mosca colpisce volutamente i civili»\n', 'Nei momenti che precedono l’inizio del nuovo round di negoziati, Joe Biden ha accusato in una conferenza stampa la Russia di colpire «deliberatamente» obiettivi civili in Ucraina. Anche l’ambasciatrice Usa all’Onu Linda Thomas-Greenfield, intervenendo al Palazzo di Vetro prima del voto sulla risoluzione contro Mosca per l’invasione, ha detto: «La Russia sta muovendo armamenti eccezionalmente letali in Ucraina, comprese bombe a grappolo e termobariche». \n', '16.55 – Le proteste dei preti ortodossi: «Guerra fratricida»\n', '«Piangiamo il calvario a cui nostri fratelli e sorelle in Ucraina sono stati immeritatamente sottoposti». Un gruppo di 236 sacerdoti e diaconi della Chiesa ortodossa russa ha fatto appello contro la guerra in Ucraina, definendola «fratricida». I sacerdoti hanno chiesto con una lettera l’immediato cessate il fuoco e la riconciliazione Il Patriarcato di Mosca è storicamente legato a doppio filo con il Cremlino. \n', '16.15 – A Mariupol si temono centinaia di vittime\n', 'Il vice sindaco di Mariupol, Sergiy Orlov, ha riferito alla Bbc di temere centinaia di vittime in seguito all’attacco russo. «Non possiamo contare il numero delle vittime (perché i bombardamenti continuano, ndr) ma crediamo che almeno centinaia di persone siano morte. Non possiamo entrare per recuperare i corpi», ha detto. Orlov ha dichiarato anche che un distretto lungo il fiume, normalmente abitato da 130.000 persone, è stato «quasi completamente distrutto». «Stanno cercando di distruggere la città: l’esercito russo qui sta mettendo in campo tutte le sue armi: artiglieria, sistemi di lancio di razzi, anche tattici e aerei». Il sindaco Vadym Boichenko ha detto invece al Guardian: «Le forze di occupazione della Federazione russa hanno fatto di tutto per bloccare l’uscita dei civili dalla città, bloccando mezzo milione di persone».\n', '16.00 – Di Maio: «Fermare lo spargimento di sangue»\n', 'Il ministro degli Esteri italiano Luigi Di Maio ha scritto un post su Facebook commentando l’aggravarsi dell’emergenza umanitaria in Ucraina. «Gli ultimi dati ufficiali da Kiev parlano di oltre 2mila civili ucraini morti dall’inizio degli attacchi: dobbiamo fermare questo spargimento di sangue», ha scritto. «Gli sforzi di Papa Francesco per la mediazione in Ucraina vanno proprio in questa direzione e aprono un importante spiraglio di speranza per riportare la pace. Noi li stiamo incoraggiando e stiamo lavorando insieme anche per costruire dei corridoi umanitari».\n', '15.30 – La delegazione russa parte per i negoziati \n', 'La delegazione russa che prenderà parte ai negoziati con Kiev si sta dirigendo nella località tenuta segreta dove si svolgerà il secondo colloquio con la controparte Ucraina. A darne notizia è l’agenzia statale bielorussa Belta. Il primo round dei negoziati c’era stato il 28 febbraio, al confine tra Polonia e Bielorussia.\n', '15.05 – Zelensky ringrazia la Norvegia per le armi\n', '«Grazie al primo ministro norvegese Jonas Gahr Støre per il suo primo e importante sostegno all’Ucraina nella lotta contro l’aggressione russa. Continuiamo a lavorare insieme». Il presidente Zelesnky ha scritto così sul suo profilo Twitter dopo che la Norvegia ha annunciato l’invio di armi a Kiev per difendersi contro l’invasione di Mosca. L’annuncio della mossa di Oslo è arrivato nelle scorse ore: il valore degli aiuti è di 226 milioni di dollari, che si uniscono all’invio di ad attrezzature come caschi e giubbotti antiproiettile. \n', '14.50 – Lavrov: «Chiusura Nord stream danno irreparabile per i rapporti tra Mosca e Berlino»\n', 'Il ministero degli Esteri Sergei Lavrov torna parlare delle sanzioni dell’occidente contro la Russia: «La decisione della Germania di bloccare il gasdotto Nord stream è inaccettabile». E ha aggiunto: «La scelta di Berlino porterà a danni irreparabili nelle relazioni tra Russia e Germania».\n', '14.25 – Ucraina sotto attacco. Altre bombe su Kharkiv, Mariupol senz’acqua\n', '«I missili russi hanno di nuovo colpito il centro di Kharkiv». A renderlo noto sono i media ucraini e internazionali. Secondo il servizio statale di emergenza dell’Ucraina l’attacco ha provocato 4 morti e 9 feriti, colpendo anche il palazzo del consiglio municipale, il Palazzo del Lavoro e altri edifici. La città di Kharkiv era stata attaccata da un gruppo di paracadutisti russi inviati in mattinata. I bombardamenti avevano distrutto anche l’università nazionale e provocato almeno 21 morti. Intanto il sindaco di Mariupol, sotto assedio da parte delle truppe russe, ha rivelato che la città «è priva di forniture d’acqua» e ha parlato di un «massacro continuo» da parte dei russi. «Hanno fatto di tutto per bloccare le vie d’uscita da parte dei civili, ci stanno bombardando senza sosta da un’ora. Non possiamo nemmeno recuperare i feriti dalle strade, dalle case, dagli appartamenti, perché le bombe non smettono di cadere». \n', '14.15 – Kiev: «I morti civili sono almeno duemila»\n', 'Secondo quanto riferito dal servizio statale di emergenza ucraino sono almeno 2mila i civili morti nel Paese nei 7 giorni di guerra. «Sono andate distrutte anche centinaia di strutture, tra cui ospedali, asili e case». \n', '14.04 – Scholz: «Dalla Nato nessun attacco»\n', 'Il cancelliere tedesco Olaf Scholz ha escluso qualsiasi intenzione belligerante da parte della Nato sul territorio Ucraino. «Interferire militarmente sarebbe un errore», ha detto Scholz durante la conferenza stampa congiunta con il primo ministro israeliano Naftali Bennett, «si è creata una situazione pericolosa, poiché si tratta di una guerra tra il Paese più grande del mondo, la Russia, una superpotenza nucleare e il secondo stato più grande d’Europa», ha affermato il Cancelliere.\xa0«A questo proposito, non bisogna sottovalutare il pericolo che minaccia. Pertanto la nostra linea è molto chiara: non interferiremo militarmente, la Nato non lo farà». \n', '14.00 – Mosca: «Rischio di scontro con la Nato»\n', '«Non si possono escludere rischi di scontro con la Nato». A dirlo è il viceministro degli Esteri russo Alexander Grushko, riportato dall’agenzia di stampa ufficiale russa Tass. Dopo le forti dichiarazioni del ministro degli Esteri russo Lavrov su «una terza guerra mondiale» che sarebbe «nucleare», il viceministro Grushko che sottolinea: «Non possiamo escludere un escalation di incidenti tra Russia e Alleanza Atlantica». \n', '13.50 – Il sindaco di Cherson smentisce Mosca: «La città non è in mano ai russi»\n', 'Nella mattinata di oggi il ministero della Difesa russo aveva dato l’annuncio della conquista della città ucraina di Cherson. A distanza di poche ore il sindaco Igor Kolykhayev ha smentito la comunicazione delle autorità russe spiegando che la città è assediata dalle forze nemiche ma che «rimane ancora sotto il controllo ucraino». L’eventuale presa di Cherson sarebbe un punto di conquista importante da parte dei russi che in tal caso prenderebbe il controllo della prima città di grandi dimensioni del territorio ucraino. \n', '13.37 – 7 banche russe escluse da Swift. Colpito l’80% del sistema \n', 'Sono\xa0sette le banche russe\xa0che vengono sospese dal\xa0sistema dei pagamenti Swift e l’elenco confermato arriva direttamente dalla Gazzetta Ufficiale dell’Ue. Bank Otkritie, Novicombank, Promsvyazbank, Bank Rossiya, Sovcombank, VNEsheconombank (VEB) e VTB Bank sono attualmente sotto sanzione dell’Occidente ed escluse a partire da oggi dal sistema finanziario Swift. Le sette banche costituiscono il 25% dell’intero sistema russo. Mentre fonti europee parlando di «un 80% del sistema bancario russo in totale soggetto a qualche genere di sanzione».\n', '13.21 – Hackerato sito dell’agenzia spaziale russa Roscosmos\n', 'La guerra informatica alla Russia continua. Il gruppo di hacker “NB65”, affiliato ad Anonymous, ha colpito il centro di controllo dell’agenzia spaziale russa Roscosmos. A scriverlo su Twitter è lo stesso team di hacker Anonymous: «La Russia non ha più il controllo sui propri satelliti spia». Ma l’agenzia spaziale sembra smentire tutto. Dall’account ufficiale Twitter di Roscomos è apparsa una smentita delle notizie diffuse dagli hacker: «Tutti gli attacchi sono stati automaticamente respinti dal sistema di sicurezza. Tutto funziona normalmente e le informazioni sulla perdita del controllo sui satelliti sono false».\n', '13.10 – Annullato “Nobel per la matematica” a San Pietroburgo\n', 'Alla luce della situazione in Ucraina, gli organizzatori del Congresso internazionale dei matematici hanno comunicato la decisione di annullare la cerimonia per l’assegnazione della Medaglia Fields, il maggior riconoscimento per la matematica a livello mondiale al pari del premio Nobel. Dopo la pressione delle società matematiche nazionali, compresa l’Unione matematica italiana (Umi) e di oltre 100 dei relatori, la manifestazione che si svolge ogni 4 anni non avrà luogo a San Pietroburgo, la sede prevista per il 2022 ma si svolgerà solamente online. La decisione arriva da una presa di posizione molto deciso da parte della comunità scientifica internazionale nei confronti della crisi Ucraina: nelle ultime ore molte istituzioni di ricerca russe si sono schierate pubblicamente contro le scelte guerrafondaie del presidente Putin. \n', '13.10 – L’Ipotesi di no-fly zone sull’Ucraina\n', 'A riportare l’ipotesi che starebbe sul tavolo della Nato in queste ore è il ministro degli Esteri ucraino Dmytro Kuleba: «La Nato sta valutando l’ipotesi di istituire una no-fly zone sull’Ucraina come richiesto dalle autorità di Kiev». Fino a a questo momento gli Stati Uniti e gli alleati occidentali avevano escluso la misura per evitare l’aggravamento dello scontro militare a terra. La dichiarazione di Kuleba apre ora un fronte preoccupante. Kuleba riferisce su Twitter anche di un colloquio avuto con la ministra degli Esteri britannica Liz Truss: «Abbiamo coordinato nuove sanzioni alla Russia per la sua barbara aggressione contro l’Ucraina nonché misure per chiudere eventuali scappatoie e non lasciare alla Russia alcuna possibilità di aggirare le sanzioni attuali e future».\n', '12.56 – Verso lo stop a relazioni diplomatiche tra Mosca e Londra\n', 'L’ambasciatore russo nel Regno Unito, Andrey Kelin, non esclude la completa rescissione della relazioni diplomatiche tra Londra e Mosca. A farlo sapere è lo stesso diplomatico sottolineando anche che «non sarà presentata alcuna soluzione per risolvere il problema del finanziamento dell’ambasciata». Per il momento le strutture diplomatiche russe in Gran Bretagna continuano a funzionare. \n', '12.28 – Atleti russi e bielorussi ammessi ai Giochi Paralimpici di Pechino\n', 'Il Comitato Paralimpico Internazionale (IPC) ha consentito agli atleti russi e bielorussi di partecipare ai Giochi Paralimpici Invernali di Pechino.\xa0A riferirlo è stato l’ufficio stampa della stessa organizzazione. «Atleti russi e bielorussi gareggeranno ai Giochi sotto la bandiera dell’IPC», ha continuato la nota ufficiale. Le Paralimpiadi di Pechino si terranno dal 4 al 13 marzo prossimo. «Il Consiglio è unito nella condanna dei governi di Russia e Bielorussia per aver violato la risoluzione delle Nazioni Unite nella settimana precedente l’apertura dei Giochi Paralimpici Invernali di Pechino 2022» ha fatto sapere l’organizzazione nella nota. «Siamo d’accordo sul fatto che la violazione della tregua non poteva rimanere impunita». Poi la spiegazione per aver comunque deciso in favore dell’ammissione ai Giochi anche di russi e bielorussi: «Nel decidere quale azione intraprendere, il Consiglio è stato guidato dai principi fondamentali dell’IPC, che includono un impegno per la neutralità politica, l’imparzialità e una convinzione incrollabile nel potere trasformativo dello sport.\xa0Questi sono i componenti chiave della nuova Costituzione IPC che è stata approvata all’Assemblea Generale IPC del 2021 tenutasi poco più di tre mesi fa».\n', '12.00 – Kiev: «Pronti per un secondo round di negoziati»\n', '«Siamo pronti per il secondo round di colloqui con la delegazione russa ma non accetteremo ultimatum da parte di Mosca». Così Kiev prende posizione sui colloqui che poche ore fa Mosca aveva annunciato di voler continuare per la giornata di oggi. Da parte ucraina finora non era arrivata alcuna conferma. Lo stesso ministro degli Esteri russo Lavrov aveva accusato le autorità ucraine di «ritardare i negoziati sotto ordine degli Stati Uniti». Ora la dichiarazione di Kiev riapre ufficialmente il tavolo delle trattative. Per ora il luogo rimane segreto ma l’agenzia Tass ha fatto trapelare la regione di Białowieża, al confine tra Polonia e Bielorussia, il possibile scenario dell’incontro. \n', '11.54 – La Bbc conferma: distrutta università di Kharkiv\n', 'La notizia era arrivata intorno alle 7 del mattino italiane e ora la Bbc conferma che i nuovi attacchi russi sulla città ucraina di Kharkiv hanno coinvolto anche l’Università nazionale Karazin. L’emittente britannica parla di bombardamenti cominciati alle 8.10 del 2 marzo, aggressione che ha provocato almeno 4 vittime. Secondo il sindaco della città ucraina gli ultimi attacchi da parte di paracadutisti russi hanno provocato almeno 21 persone e 112 feriti.\n', '\n', 'Il tuo browser non supporta il tag iframe\n', '11.44 – Onu: «Quasi 836mila profughi in fuga dal conflitto»\n', 'L’ondata di profughi in fuga dal territorio ucraino cresce di ora in ora. Le Nazioni Unite riportano un numero pari a 836mila persone che cercano rifugio nei Paesi limitrofi per scappare dai bombardamenti russi. Solo nella giornata di ieri sono stati 16mila i cittadini ucraini che hanno varcato la frontiera romena, per un totale da inizio invasione pari 105.452 profughi.\n', '11.13 – Mariupol sotto assedio\n', '«Le forze separatiste filo-russe della Repubblica popolare di Donetsk hanno circondato Mariupol». Ad annunciarlo è il portavoce della milizia separatista Eduard Basurin. «Mariupol è stata circondata», ha continuato intervistato dal canale televisivo Rossiya 24, «le forze armate continueranno ad avanzare in quest’area per porre fine ai bombardamenti nelle aree residenziali». Nella mattina di oggi alcuni report dell’intelligence britannica aveva fatto sapere di forze russe sempre più vicine alla conquista mentre l’allarme antiaereo aveva cominciato a suonare provocando la fuga degli abitanti nei rifugi. \n', '11.00 – Lavrov: «La terza guerra mondiale sarebbe nucleare»\n', 'L’agenzia di stampa ufficiale russa Tass riporta ancora una volta parole di minaccia da parte del ministro degli Esteri russo Sergey Lavrov. Intervistato da Al Jazeera ha detto: «La terza guerra mondiale sarebbe nucleare e devastante». È stato di pochi giorni fa l’annuncio del presidente russo sulla messa in stato d’allerta del deterrente nucleare del Paese. La scelta era stata spiegata dal portavoce del Cremlino come risposta alla politica delle sanzioni da parte dei leader occidentali. Il ministro degli esteri ha anche parlato dei negoziati che il Cremlino ha annunciato poco fa di voler riprendere nella giornata di oggi. «L’Ucraina sta ritardando la ripresa dei colloqui su ordine degli Stati Uniti», ha accusato Lavrov.\n', '10.53 – L’appello di Navalny dal carcere ai russi: «Opponetevi alla guerra»\n', 'Nel settimo giorno di conflitti, direttamente dal carcere in cui è rinchiuso, Alexey Navalny, uno dei principali oppositori di Putin, ha diffuso tramite il suo account Twitter un lungo appello alla popolazione russa affinché si opponga alla guerra contro l’Ucraina. «Noi, la Russia, vogliamo essere una nazione di pace. Purtroppo, in pochi lo direbbero di noi, in questo momento. Ma cerchiamo almeno di non diventare una nazione di persone spaventate, e ridotte al silenzio», ha scritto Navalny. «Cerchiamo di non diventare un gruppo di codardi che fingono di non notare la guerra d’aggressione scatenata contro l’Ucraina dal nostro folle zar. Non posso, non voglio, non rimarrò in silenzio a guardare questi eventi». L’attacco dell’oppositore poi si è rivolto direttamente al presidente russo: «Putin non è la Russia. Non possiamo aspettare oltre. Ovunque siate, in Russia, in Bielorussia, all’altro capo del pianeta, andate nella piazza principale della città e organizzate una dimostrazione». \n', '10.46 – Cremlino: «Pronti a continuare i negoziati»\n', 'Il portavoce del Cremlino Dmitry Peskov ha fatto sapere che una delegazione russa è pronta a continuare i colloqui di pace con l’Ucraina. La delegazione arriverà nel tardo pomeriggio di oggi in un luogo segreto che il portavoce si è rifiutato di svelare. «La delegazione arriverà nell’ora tarda del pomeriggio e attenderà i negoziatori ucraini», ha continuato Peskov, «saremo pronti stasera a continuare la conversazione cominciata nelle ultime ore». Da parte di Kiev però non ci sono attualmente conferme sulla volontà di rimettersi al tavolo. Nelle ultime ore le notizie diffuse sui colloqui avevano parlato di un rinvio definitivo. Ora il Cremlino riapre per oggi lo scenario di ulteriori negoziati.\n', '10.34 – Svedesi e giapponesi nella legione volontaria \n', '400 cittadini svedesi si sono resi disponibili ad entrare nella legione internazionale di volontari anti-Russia chiesta dal presidente ucraino Volodymyr Zelensky. A scriverlo è il quotidiano Svenska Dagbladet, che riporta le parole di un coordinatore locale del gruppo. Ieri le autorità di Kiev avevano diffuso le istruzioni e i passi da seguire per gli stranieri che vogliono arruolarsi in questo reparto. Il primo passo è la presentazione della richiesta – di persona, per telefono o per mail – alla rappresentanza diplomatica ucraina nel loro paese. Anche settanta volontari giapponesi, tra cui 50 ex membri delle forze di autodifesa del paese, hanno richiesto di andare a combattere con le forze ucraine. \n', '10.08 – Ue: protezione temporanea per gli ucraini\n', 'La Commissione europea chiede di attivare la direttiva per la protezione temporanea per dare assistenza immediata alle persone in fuga dalla guerra in Ucraina. Agli sfollati sarà concesso un permesso di soggiorno e l’accesso all’istruzione e al mercato del lavoro. «Dall’invasione militare russa dell’Ucraina, oltre 650 mila persone sono fuggite nei vicini Stati membri dell’Ue», sostiene Bruxelles. L’esecutivo comunitario presenta anche linee guida per una migliore gestione degli arrivi alle frontiere con l’Ucraina e raccomanda l’istituzione di «corsie speciali di sostegno di emergenza per incanalare gli aiuti umanitari».\n', '9.43 – Il Wsj: Putin martella i civili per fiaccare la resistenza\n', 'C’è un mutamento tattico che inasprisce l’attacco russo contro l’Ucraina, secondo il Wall Street Journal: «La Russia martella obiettivi civili», titola in apertura il quotidiano finanziario ed evidenzia che la seconda città del Paese, Kharkiv, è sotto una gragnuola di razzi mentre la capitale Kiev si prepara a fronteggiare l’offensiva. Lo scopo dei russi, secondo il quotidiano, è «demoralizzare la resistenza Ucraina e riaccendere la lenta avanzata militare» degli invasori. In questa nuova fase di bombardamenti «sanguinosi e indiscriminati», racconta il Wsj, la vita della popolazione civile è diventata un incubo, e le giornate passano tra la ricerca del cibo che manca e gli ultimi addii di famiglie costrette a separarsi, con gli uomini che restano a combattere e le donne che si uniscono alla marea dei profughi in fuga verso la Polonia. \n', '9.30 – I colloqui in bilico\n', 'Secondo una fonte interpellata\n', 'dall’agenzia di stampa Interfax è improbabile che un secondo round\n', 'di colloqui tra una delegazione russa e una ucraina si svolga oggi:\n', '«Molto probabilmente, ciò accadrà alla fine della settimana. Uno\n', 'scenario più realistico è una data più vicina a venerdì se la\n', 'parte ucraina darà una risposta affermativa oggi o domani», ha\n', 'affermato la fonte sentita da Interfax. La Tass afferma da parte sua\n', 'che i colloqui «non sono stati cancellati ma rinviati».\n', '\n', '8.48 – Uk: i bombardamenti russi peggioreranno\n', 'I bombardamenti russi probabilmente peggioreranno e al presidente Vladimir Putin “non interessa” delle sanzioni occidentali. Lo ha detto il ministro della Difesa britannico, Ben Wallace, intervistato da Sky News. Secondo il ministro, l’invasione russa «è considerevolmente in ritardo» e le forze di Mosca stanno subendo perdite (il presidente ucraino Zelensky ha parlato di oltre 6 mila militari russi morti. «Quello che abbiamo visto è che le tattiche dei russi non erano corrette», ha sottolinea Wallace, «erano piuttosto fiduciosi che avrebbero preso molte di città nel giro di poche ore, non di giorni».\n', '8.15 – I russi: abbiamo preso Cherson\n', 'Le Forze armate russe hanno preso il pieno controllo della città di Cherson, nel Sud dell’Ucraina. Lo ha annunciato il ministero della Difesa di Mosca, come riporta l’agenzia Ria Novosti.\n', '8.00 – Kharkiv: colpita l’università\n', 'Secondo i media locali, a Kharkiv è stato colpito da un attacco missilistico l’edificio sede del dipartimento degli Interni regionale, che risulta quasi completamente distrutto. In fiamme, secondo video diffusi da Ukraina24 e Unian, anche l’edificio della facoltà di sociologia dell’Università nazionale Karazin, che si trova di fronte al dipartimento. Nella cittadina almeno 21 persone sono state uccise e 112 ferite. Lo ha riferito il governatore regionale, Oleg Synegubov, come riporta Reuters. Le autorità locali hanno detto che i missili russi hanno colpito il centro di quella che è la seconda maggiore città dell’Ucraina, prendendo di mira aree residenziali e l’edificio dell’amministrazione regionale.\n', 'Un altro edificio colpito è quello del dipartimento di polizia. In questo video si vede che è in fiamme. \n', '7.17 – Onu: 136 civili uccisi, 13 bambini\n', 'Secondo l’Onu sono almeno 136 i civili che sono stati uccisi finora dall’invasione russa in Ucraina iniziata giovedì scorso. Lo hanno detto le Nazioni Unite, precisando che tra i morti dovrebbero esserci 13 bambini. Ma secondo un portavoce dell’Alto commissariato delle Nazioni Unite per i diritti umani, Liz Throssell, i morti reali dovrebbero essere molti di più.\n', '6.30 – Il decreto di Putin\n', 'Il presidente della Russia Vladimir Putin ha firmato un decreto che vieta di portare più di 10.000 dollari di valuta estera in contanti e strumenti monetari al di fuori della Russia. La mossa arriva in risposta alle sanzioni che le nazioni occidentali hanno imposto alla Russia per la sua invasione dell’Ucraina e che potrebbero portare il paese alla bancarotta. Altre misure ordinate da Putin questa settimana includono l’obbligo per gli esportatori russi di vendere l’80% delle loro entrate in valuta estera, il divieto per i residenti russi di fornire ai non residenti valuta estera nell’ambito di accordi di prestito e di depositare valuta estera in conti bancari esteri. \n', '6.20 – Colloqui Russia-Ucraina in Bielorussia\n', 'Una seconda parte dei colloqui tra\n', 'Ucraina e Mosca, prevista per oggi, dovrebbe tenersi in Bielorussia:\n', 'lo scrive l’agenzia di stampa russa Tass. Dopo il primo incontro\n', 'avvenuto lunedì sul confine tra Ucraina e Bielorussia, questo\n', 'dovrebbe aver luogo nell’area occidentale di Bialowieza Forest del\n', 'Paese: «Tuttavia non c’è ancora certezza sull’evento”,\n', 'aggiunge la Tass. Ieri i media russi avevano riferito che si sarebbe\n', 'tenuto al confine tra Ucraina e Polonia.\n', '5.10 L’esercito russo ha preso Cherson\n', 'L’esercito russo avrebbe preso il centro di Cherson: lo mostrano gli screenshot pubblicati sui social media e un video riportato dalla CNN. Le immagini sono state geolocalizzate e la loro autenticità è stata verificata dall’emittente televisiva. Il video mostra veicoli militari russi in una rotonda nel nord di Cherson mentre dagli screenshot della webcam se ne scorgono altri parcheggiati sulla piazza Svobody nel centro di Cherson, e circolerebbero apparentemente senza ostacoli. L’edificio dell’amministrazione regionale di Cherson si trova sulla piazza Svobody.\n', '4.35 – Paracadutisti russi atterrano a Kharkiv\n', 'Una milizia di paracadutisti russi è atterrata a Kharkiv. I paracadutisti hanno attaccato uno dei centri medici militari della città. Lo riferisce l’agenzia di stampa Unian e viene riportato anche da Cnn. Le truppe starebbero attaccando un ospedale, secondo fonti ucraine. La città vicina al confine con la Russia e con 1,4 milioni di abitanti è stata bombardata pesantemente durante la notte. Un bombardiere strategico russo ha sparato 16 missili guidati verso una zona residenziale e si scava ancora nelle macerie. Anche la città di Zhytomyr è stata colpita. Tre edifici civili sono stati distrutti, ci sarebbero almeno due vittime. \n', '2.30 – Mariupol circondata dai russi\n', 'La città di Mariupol è circondata dalle truppe russe. Lo dicono alcuni report dell’intelligence britannica, mentre due ore fa è suonato l’allarme antiaereo e gli abitanti si sono precipitati nei rifugi. In città l’elettricità è stata tagliata. ']"
631,news-913451,Quando il comico Zelensky gridava: «Putin è stato rovesciato!» – Il video,https://www.open.online/2022/03/02/ucraina-zelensky-show-putin-rovesciato-video,2022-03-02 23:16:00,"['Quando il comico Zelensky gridava: «Putin è stato rovesciato!» – Il video\n', '\n', 'Sui social è riemersa la clip di un vecchio show dell’attuale presidente ucraino\n', 'Un video riemerso sui social in queste ore mostra Volodymir Zelensky nei panni dell’attore gridare «Putin è stato rovesciato!» durante un suo show. Prima di diventare presidente ucraino, Zelensky è apparso come attore e comico in diversi film e spettacoli tv. In uno di questi, intitolato Servitore del popolo, Zelensky interpretava la parte del presidente dell’Ucraina. Nella clip si vede Zelensky tentare di attirare l’attenzione dei parlamentari in aula, coinvolti in una rissa, urlando «Putin è stato rovesciato!». Quando tutti si voltano verso di lui, aggiunge: «Era solo uno scherzo. Era l’unico modo per fermarla».']"
632,news-913437,"«No alla guerra in Ucraina»: arrestata Yelena Osipova, sopravvissuta all’assedio di Leningrado – Il video",https://www.open.online/2022/03/02/ucraina-russia-yelena-osipova-arresto-video,2022-03-02 22:45:00,"['«No alla guerra in Ucraina»: arrestata Yelena Osipova, sopravvissuta all’assedio di Leningrado – Il video\n', '\n', 'Complessivamente, sono 7.032 le persone arrestate in Russia durante le proteste contro l’aggressione all’Ucraina\n', 'Yelena Osipova, sopravvissuta all’assedio nazista di Leningrado, è stata arrestata nella stessa città, oggi San Pietroburgo, per essere scesa in piazza contro la guerra in Ucraina. In un’immagine pubblicata sui social, Osipova, 80 anni, tiene in mano un cartello che recita: «Soldato, lascia cadere la tua arma e sarai un vero eroe!». Complessivamente, dal 24 febbraio a oggi, 2 marzo, sono 7.032 le persone arrestate in Russia durante le proteste contro l’aggressione all’Ucraina, ha fatto sapere il sito indipendente Ovd-Info che si occupa della tutela dei diritti umani in Russia. ']"
633,news-913393,In Italia quasi 4 mila ucraini in fuga dalla guerra: il Viminale prepara il piano per l’accoglienza,https://www.open.online/2022/03/02/ucraina-civili-in-fuga-italia-piano-viminale,2022-03-02 21:26:00,"['In Italia quasi 4 mila ucraini in fuga dalla guerra: il Viminale prepara il piano per l’accoglienza\n', '\n', 'Il sistema di accoglienza del ministero prevede circa 8 mila posti\n', 'Dall’inizio dell’offensiva russa e fino alla mezzanotte di ieri, 1° marzo, sono in tutto 3.840 i cittadini ucraini entrati in Italia per trovare rifugio dalla guerra in corso. In particolare, si tratta di 1.890 donne, 570 uomini e 1.380 minori. A darne notizia è il ministero dell’Interno secondo cui gli ucraini che arrivano nel nostro Paese sono all’incirca un migliaio al giorno. Il flusso di civili in fuga è sempre crescente e riguarda perlopiù donne e bambini. Nella gran parte dei casi, le persone in fuga dalla guerra entrano in Italia dal confine friulano e poi trovano accoglienza in modo autonomo, molto spesso da familiari già sul territorio da tempo. Stando ai dati del Viminale, gli ucraini stabilmente in Italia sono al momento 240 mila. Parallelamente, si stanno attivando per l’ospitalità anche molte famiglie italiane che hanno come dipendenti persone di origine ucraina. \n', 'Nel caso in cui il flusso di civili in ingresso dovesse aumentare notevolmente, allora il ministero dell’Interno ha fatto sapere che ricorrerà al suo piano che prevede l’attivazione di 5 mila posti nei Centri di accoglienza straordinari e di altri 3 mila nel sistema Sai di accoglienza e integrazione. La ministra dell’Interno, Luciana Lamorgese, ha avuto un lungo colloquio telefonico con il ministro dell’Interno dell’Ucraina, Denys Monastyrskiy, al quale ha manifestato la solidarietà dell’intero governo per le sofferenze che sta patendo il popolo ucraino a causa della guerra, assicurando il massimo impegno delle autorità italiane per accogliere ed assistere i profughi in fuga dalle aree del conflitto.']"
634,news-913307,L’ambasciatore ucraino all’Onu: «Il nostro popolo è minacciato da nuovi nazisti» – Il video,https://www.open.online/2022/03/02/ucraina-ambasciatore-nazismo-russia,2022-03-02 20:38:00,"['L’ambasciatore ucraino all’Onu: «Il nostro popolo è minacciato da nuovi nazisti» – Il video\n', '\n', '«L’invasione russa ha lo scopo di privare l’Ucraina del diritto stesso di esistere», ha detto Sergiy Kyslytsya \n', 'Nel suo nuovo intervento all’assemblea straordinaria delle Nazioni Unite, l’ambasciatore ucraino Sergiy Kyslytsya ha accusato la Russia di «genocidio» e ha paragonato il presidente russo Vladimir Putin al dittatore Adolf Hitler. «L’invasione russa ha lo scopo di privare l’Ucraina del diritto stesso di esistere – sono state le sue parole da New York -. Sono venuti per la soluzione finale contro gli ucraini». «Più di 80 anni fa, un altro dittatore ha cercato di ricorrere alla soluzione contro un altro popolo – ha sottolineato Kyslytsya -. Ha fallito quando il mondo ha risposto in modo risoluto e unito». «Che ironia, quando le vittime dei nazisti vengono uccise per la seconda volta dai nazisti moderni», ha poi commentato riferendosi al raid aereo che ha preso di mira e distrutto il memoriale della Shoah. Qualche giorno fa, un altro intervento dell’ambasciatore era diventato virale. Kyslytsya aveva mostrato in diretta lo screenshot dello scambio di messaggi di un soldato russo, morto sotto i bombardamenti, con sua madre. ']"
635,news-913359,Macron attacca Putin: «Ha tradito gli impegni. I prossimi giorni saranno ancora più duri» – Il video,https://www.open.online/2022/03/02/ucraina-macron-vs-putin-video,2022-03-02 20:31:00,"['Macron attacca Putin: «Ha tradito gli impegni. I prossimi giorni saranno ancora più duri» – Il video\n', '\n', 'Il discorso del presidente francese in tv: «Non ci sono truppe né basi Nato in Ucraina. Sono tutte menzogne. La Russia non è aggredita, è l’aggressore»\n', '«Vladimir Putin ha scelto la guerra da solo e in modo deliberato, rinnegando i suoi impegni». Così il presidente francese Emmanuel Macron parlando in diretta tv al Paese. Macron ha detto: «I prossimi giorni di questa prova senza precedenti da decenni saranno ancora più duri. Questa guerra non è un conflitto fra Nato e Occidente da una parte e Russia dall’altra. Non ci sono truppe né basi Nato in Ucraina. Sono tutte menzogne. La Russia non è aggredita, è l’aggressore». «Noi non siamo in guerra contro la Russia – ha continuato Macron -. Sappiamo tutto quello che ci lega a questo grande popolo europeo che è il popolo russo, che si è tanto sacrificato durante la seconda guerra mondiale per salvare l’Europa dall’abisso. Siamo oggi al fianco di tutti i russi che, rifiutando che venga fatta una guerra indegna in loro nome, hanno lo spirito, la responsabilità e il coraggio di difendere la pace e che lo fanno sapere in Russia e altrove».']"
636,news-913183,"L’annuncio di Putin, i raid russi, le bombe su Kiev e Kharkiv: le immagini di una settimana di guerra in Ucraina – Il video",https://www.open.online/2022/03/02/guerra-ucraina-riassunto-video,2022-03-02 20:15:00,"['L’annuncio di Putin, i raid russi, le bombe su Kiev e Kharkiv: le immagini di una settimana di guerra in Ucraina – Il video\n', '\n', 'I momenti che hanno segnato i primi sette giorni del conflitto riassunti in 3 minuti\n', 'Dall’annuncio di Vladimir Putin di «un’operazione speciale» in Ucraina, il 24 febbraio scorso, fino al secondo round di negoziati tra Kiev e Mosca. In mezzo la devastazione della guerra, con i raid russi che hanno colpito con intensità crescente le principali città del Paese, da Kiev a Kharkiv fino a Mariupol. Sullo sfondo, le mosse dell’Occidente, culminate nella decisione dell’Unione europea di inviare armi a Kiev per fronteggiare l’invasione dell’esercito russo. Ripercorriamo alcuni dei momenti che hanno segnato i primi sette giorni di guerra in Ucraina, in tre minuti.']"
637,news-913321,Abramovich mette in vendita il Chelsea: «I ricavi andranno alle vittime della guerra in Ucraina»,https://www.open.online/2022/03/02/guerra-ucraina-abramovich-vende-chelsea,2022-03-02 19:59:00,"['Abramovich mette in vendita il Chelsea: «I ricavi andranno alle vittime della guerra in Ucraina»\n', '\n', 'L’oligarca russo ha diffuso la notizia in un comunicato stampa: «La scelta è nel miglior interesse del club»\n', 'Arriva l’annuncio del proprietario del Chelsea, Roman Abramovich: il club di Premier League è in vendita. La notizia è stata diffusa in un comunicato stampa. L’oligarca russo, che aveva già annunciato le dimissioni da presidente del club inglese e che non è stato ancora colpito dalle sanzioni che il governo britannico ha imposto ad altri magnati ritenuti vicini a Vladimir Putin, ha dichiarato che «tutti gli utili» della cessione, al netto dei costi, «verranno interamente devoluti ad una fondazione di cui beneficeranno le vittime della guerra in Ucraina». Abramovich, che aveva acquistato il Chelsea nel 2003, ha dichiarato che la vendita è «nel miglior interesse del club».']"
638,news-913249,"Ucraina, granata contro i civili a Enerhodar: avevano provato a bloccare i mezzi militari russi – Il video",https://www.open.online/2022/03/02/ucraina-granate-vs-civili-enerhodar-video,2022-03-02 19:35:00,"['Ucraina, granata contro i civili a Enerhodar: avevano provato a bloccare i mezzi militari russi – Il video\n', '\n', 'Nelle immagini si vedono le persone urlare e scappare per allontanarsi dalla minaccia delle armi\n', 'Un video pubblicato dal canale Telegram della testata Obozrevatel mostra civili in fuga in seguito all’esplosione di una granata lanciata dalle forze armate russe per disperderli. I civili si erano radunati su una strada per cercare di bloccare il passaggio di mezzi russi. Le immagini arrivano da una zona di campagna, nei pressi della cittadina di Enerhodar, nel Sud dell’Ucraina. Le persone inquadrate nelle immagini, girate dallo smartphone di uno dei presenti, urlano e scappano tra le sterpaglie per allontanarsi dalla minaccia delle armi dai fuoco. ']"
639,news-913185,"Ucraina, il soldato russo in lacrime chiama la madre dopo la cattura – Il video",https://www.open.online/2022/03/02/ucraina-soldato-russo-chiama-madre-video,2022-03-02 18:47:00,"['Ucraina, il soldato russo in lacrime chiama la madre dopo la cattura – Il video\n', '\n', 'Le immagini mostrano alcune persone del posto offrire cibo al giovane prigioniero\n', 'Un soldato russo catturato dalle forze armate ucraine a cui gli abitanti del posto offrono un tè caldo e del cibo. Questo quanto mostrato in uno dei video diffusi sui canali Telegram ucraini, in questo caso da Nexta Live. Al militare di giovane età una ragazza della zona offre anche la possibilità di videochiamare sua madre per aggiornarla sulle sue condizioni. E mentre addenta del cibo per ristorarsi e sorseggia tè caldo in un bicchiere in plastica, il ragazzo si lascia andare a un pianto liberatorio. ']"
640,news-912957,Le carte segrete dell’esercito russo nelle mani di Kiev: «Putin ha deciso l’invasione il 18 gennaio: pensava di vincere in 15 giorni»,https://www.open.online/2022/03/02/guerra-ucraina-carte-segrete-russia-invasione-putin,2022-03-02 18:12:00,"['Le carte segrete dell’esercito russo nelle mani di Kiev: «Putin ha deciso l’invasione il 18 gennaio: pensava di vincere in 15 giorni»\n', '\n', 'Nei piani di Putin c’era l’intenzione di conquistare l’Ucraina tra il 20 febbraio e il 6 marzo. I documenti top secret sono stati trovati dalle forze armate ucraine sul campo di battaglia\n', 'Mappe segrete, piani di azione, compiti di combattimento, elenchi di militari russi e strategie per nascondersi. Questo il bottino di informazioni trovato dalle forze armate ucraine nel corso di un’operazione di guerra. «Grazie al successo delle azioni di una delle unità delle Forze armate dell’Ucraina – si legge in un post del corpo di combattimento ufficiale – gli occupanti russi perdono non solo equipaggiamento e vite umane. In preda al panico, lasciano sul campo anche documenti segreti». Sulla base di queste informazioni di cui i servizi di sicurezza ucraina sono entrati in possesso, si evince che il presidente russo Vladimir Putin ha approvato i documenti di pianificazione della guerra contro l’Ucraina lo scorso 18 gennaio, molto tempo prima che cominciasse l’offensiva e l’invasione. Stando a queste carte ritrovate, nei piani di Putin c’era l’intenzione di conquistare il Paese nel giro di 15 giorni, ovvero tra il 20 febbraio e il 6 marzo. «Diremo una cosa agli occupanti russi – è la conclusione del post delle forze armate ucraine -: seminate in giro le vostre attrezzature e i documenti segreti, ci serviranno prima per i nostri difensori, e poi per l’Aia», vale a dire la Corte penale che giudica sui crimini internazionali contro l’umanità e crimini di guerra.']"
641,news-912411,I siti “anti Fake News” russi e la falsa notizia sul bombardamento del palazzo del governo a Kharkiv,https://www.open.online/2022/03/02/canali-anti-fake-news-governo-russo-ntv-missile-kharkiv,2022-03-02 17:01:00,"['I siti “anti Fake News” russi e la falsa notizia sul bombardamento del palazzo del governo a Kharkiv\n', '\n', 'Secondo la TV russa il palazzo di Kharkiv sarebbe stato colpito dagli ucraini. La fonte?A dirlo è un sito “anti fake news” russo che non effettua alcuna analisi\n', 'In Russia è nato un sito per contrastare le Fake News chiamato “Spiegare” (объясняем.рф), ma ad aprirlo sono le autorità russe pro Cremlino. Il dominio è stato registrato il 25 febbraio 2022, il giorno successivo l’inizio dell’invasione russa in Ucraina, ed è stato lanciato e promosso dal vicepresidente della Federazione russa Dmitry Chernyshenko. Il canale televisivo NTV, di proprietà dell’azienda Gazprom e in parte controllata dallo Stato, ha diffuso un servizio dedicato al nuovo sito accusando gli ucraini di essersi bombardati da soli il palazzo del Governo a Kharkiv. Per farlo, hanno tagliato tagliato il video del missile.\n', 'Nessuna traccia sul sito russo del “fact-checking”\n', 'Sul sito appena lanciato dal Governo russo non c’è traccia di questo presunto “fact-checking”. Ce ne sono altri, ma che non riguardano i bombardamenti o il conflitto vero e proprio, ma questioni parallele e della “vita di tutti i giorni” dei cittadini russi. \n', 'Di seguito lo screenshot con tutti gli articoli della sezione “Stop fake” del sito in data 2 marzo 2022 alle 11:20 ora italiana. Dobbiamo considerare che l’accusa mossa nei confronti degli ucraini sia opera del canale televisivo? Non proprio.\n', 'Il taglio del video\n', 'Nel filmato mostrato dalla televisione russa non si vede il missile, in quanto risulta tagliata la parte superiore dell’originale.\n', 'Questo, anche se per poco, impedisce a chiunque di effettuare un’analisi dal proprio canale.\n', 'La probabile fonte delle accuse della TV russa\n', 'La televisione russa non prende spunto dal sito promosso dal Governo, ma a quanto pare da un altro molto più “spinto”. Si tratta di quello chiamato “Guerra a falsi“, creato il 24 febbraio 2022 e nello stesso giorno dell’avvio dell’invasione russa in Ucraina. In un articolo del primo marzo 2022, il sito dichiara semplicemente come falso il fatto che il palazzo sia stato colpito dai russi. Come prova, viene riportata la dichiarazione del Ministero della Difesa in cui si afferma che i palazzi amministrativi non sono obiettivi militari, pertanto non vengono bombardati dalle forze russe.\n', 'La mancata analisi del video\n', 'Sempre secondo il sito, il missile non sarebbe russo in quanto si tratterebbe di un razzo ucraino lanciato da un Smerch MLRS, un lanciarazzi multiplo.\n', 'In un tweet del 2 marzo 2022, Christo Grozev di Bellingcat pubblica un tweet riporta un fotogramma del video dove si può notare bene il missile che ha colpito il palazzo di Kharkiv. Secondo Grozev, si tratta per dimensioni e forma un 3M54-1 Kalibr non in dotazione delle forze ucraine.\n', 'Di fatto, i razzi in uso da un Smerch MLRS non presentano quelle due “alette” che si vedono nel video dell’impatto.\n', 'La presunta provenienza del razzo\n', 'Per sostenere che fosse un auto-attacco ucraino, il sito sostiene che il razzo sarebbe arrivato da Nord-Ovest e dunque non dalle aree controllate dall’esercito di Mosca. Escludono, dunque, un bombardamento da parte di un MLRS russo («и не может быть российских РСЗО»). Veniamo alla posizione della telecamera, ossia a ovest rispetto al frontale del palazzo.\n', 'La gittata di un Smerch MLRS potrebbe raggiungere i 70 km. Considerando i confini tra Ucraina e Russia, quello a Nord-Ovest è al di sotto di tale gittata (nell’immagine sottostante circa 53 km). Per questo motivo non regge l’accusa mossa dal sito russo.']"
642,news-912867,Il soldato russo catturato dagli ucraini: «Ci hanno dato pochi viveri: Putin pensava di vincere in 3 giorni» – Il video,https://www.open.online/2022/03/02/ucraina-soldato-russo-catturato-putin-video,2022-03-02 16:13:00,"['Il soldato russo catturato dagli ucraini: «Ci hanno dato pochi viveri: Putin pensava di vincere in 3 giorni» – Il video\n', '\n', 'Ferito e con le mani legate dietro la schiena, ha raccontato: «Siamo stati privati \u200b\u200bdi telefoni e documenti, ci hanno dato cibo e acqua per tre giorni e ci hanno inviati a combattere in Ucraina»\n', '«Putin si aspettava di conquistare l’Ucraina in tre giorni». Questa la rilevazione che arriva da un militare russo catturato dalle forze militari ucraine e sottoposto a un interrogatorio da parte dei servizi di sicurezza. Nel video diffuso su Telegram dal Servizio di sicurezza di Kiev, il militare appare con le mani legate dietro alla schiena e con un grosso bendaggio che gli avvolge il capo, vistosamente insanguinato all’altezza dell’occhio destro. Stando a quanto racconta, il presidente russo era convinto di prendere l’Ucraina in tre giorni appena. Ecco perché «le scorte di viveri che ha distribuito ai suoi soldati quando li ha inviati a combattere» erano sufficienti solo per per quel periodo di tempo. Il militare ha anche rivelato che «per ordine della massima dirigenza della Federazione russa» tutti i militari in guerra «sono stati privati del proprio cellulare e dei documenti di riconoscimento». Stando a queste informazioni, è il commento dei servizi di sicurezza ucraini, «il piano blitzkrieg del Cremlino è già fallito». E ancora: «Siamo sulla nostra terra e la difenderemo fino all’ultimo! Vinciamo insieme! #StopRussia, #StopOccupanti, #InPiedi».']"
643,news-912687,"Ultimatum dei russi a Konotop: «Arrendetevi o vi radiamo al suolo». Il sindaco: «Vaff**, combattiamo». Verso l’accordo – Il video",https://www.open.online/2022/03/02/ucraina-ultimatum-russia-konotop-sindaco-video,2022-03-02 15:27:00,"['Ultimatum dei russi a Konotop: «Arrendetevi o vi radiamo al suolo». Il sindaco: «Vaff**, combattiamo». Verso l’accordo – Il video\n', '\n', 'L’intesa tra l’esercito russo e gli amministratori di Konotop è: «di evitare provocazioni reciproche»\n', 'A ultimatum scaduto sarebbe stato raggiunto un accordo tra l’amministrazione locale di Konotop e le truppe russe. A confermalo alla Cnn è il capo dell’amministrazione militare regionale, Dmytro Zhyvytsky: «La conversazione con i russi è durata circa 12 minuti. Non ci sarà alcun cambio di governo. I russi sono interessati all’ordine pubblico. Non ci sarà alcun movimento di truppe. La bandiera ucraina è al suo posto». L’accordo non è stato ancora confermato da Mosca. Questa mattina 2 marzo i militari russi hanno lanciato un ultimatum ai cittadini di Konotop, nel Nord dell’Ucraina: «Arrendetevi o vi radiamo al suolo con l’artiglieria». A riportare l’ordine russo è stato il sindaco della città, Artem Semenikhin, che in un discorso improvvisato con i suoi concittadini, come riportano i media ucraini che citano il canale Telegram Konotop live, ha detto: «I russi sono venuti da noi e mi hanno detto di dare la città sotto il loro controllo. Ho risposto: “Vaffanculo! Voi siete gli occupanti!” E loro: “Non siamo occupanti. Abbiamo un’operazione speciale”». Il sindaco comunque ha sin da subito chiarito che non ha nessuna intenzione di cedere all’ultimatum, che i russi avrebbero fissato per le 13, ora italiana: «Io sono per combattere: prendiamo le armi e combattiamo. Ma la decisione deve essere presa tutti insieme, perché l’artiglieria è puntata su di noi». ']"
644,news-912577,"Un giovane russo su due si dichiara contro la guerra, il sondaggio indipendente di Russian Field",https://www.open.online/2022/03/02/russia-vs-ucraina-sondaggio-giovani-russian-field,2022-03-02 14:50:00,"['Un giovane russo su due si dichiara contro la guerra, il sondaggio indipendente di Russian Field\n', '\n', 'Una società indipendente stima che a sostenere la guerra siano soprattutto anziani e persone con bassi titoli di istruzione\n', 'I giovani russi sono in buona parte contrari alla guerra ed hanno anche il coraggio di dirlo rispondendo ai sondaggi telefonici, nonostante gli interventi contro i dissidenti del Cremlino stiano diventando ancor più feroci in queste ore. In uno studio indipendente, al quale ha partecipato anche l’attivista Maxim Katz, la società russa specializzata in sondaggi Russian Field ha cercato di studiare il sentimento della popolazione sul conflitto in corso in Ucraina. Considerando la propaganda in atto all’interno del paese, i risultati sono particolarmente interessanti perché la popolazione più giovane e istruita è anche quella più critica con l’invasione dell’Ucraina. A sostenere Putin e la sua politica estera sono soprattutto gli anziani. Russian Field è considerato un gruppo di ricerca indipendente che, infatti, generalmente ha lavorato all’analisi di dati di partiti appartenenti all’opposizione al presidente Vladimir Putin. I ricercatori si dicono particolarmente soddisfatti del campione raggiunto: stando al loro rapporto, lo studio è stato condotto su 2000 persone (secondo gli analisti il margine di errore massimo è del 2,5%) e viene definito particolarmente preciso sui risultati nei distretti federali. \n', 'L’operazione in Ucraina\n', 'Ovvio che in situazioni come queste e in un paese in cui il controllo dell’opinione pubblica arriva a livelli paranoici i sondaggi di opinione vadano presi con molta prudenza. Ma i dati pubblicati da Russian Field sono comunque interessanti. Ad esempio, a proposito dell’operazione in Ucraina, i sondaggisti stimano che il 58,8% del totale degli intervistati sostenga l’aggressione russa. Ma i dati cambiano, e molto, a secondo dell’età dell’intervistato. Tra i giovani nella fascia 18-29 il sostegno è di poco superiore al 40%, 41,7%, mentre i contrari sono il 49,9%. I contrari al conflitto sono tanti anche nella fascia d’opinione successiva, quella che va dai 30 ai 44 anni, 41% contro il 50,7% di favorevoli. Solo tra i russi con più di 60 anni di età, l’appoggio all’operazione militare arriva al 72,8%, ma nel complesso quasi la metà degli intervistati di età compresa tra i 18 e i 44 anni ha dato una valutazione negativa dell’operazione in Ucraina. \n', 'L’altra connessione interessante è con il livello di istruzione: metà di coloro che hanno dato un giudizio totalmente negativo dell’operazione è laureata, un terzo ha iniziato ma non ha completato l’università. Mentre la grande maggioranza di chi non ha neppure il diploma superiore (75%) è favorevole alla guerra. \n', 'Il ruolo della politica estera\n', 'La valutazione dell’operazione bellica si inserisce in un discorso più complessivo su quali dovrebbero essere le priorità del governo: la maggioranza degli intervistati, il 52%, ritiene che le autorità dovrebbero dare priorità alla politica interna e non a quella estera. Che quella estera sia la più importante lo pensa solo il 17,6%. Anche qui, pesa molto l’età di chi parla: i giovani tra i 18 e i 29 anni credono che la politica interna sia prioritaria al 64,7%, gli over 60 si schierano su questa linea al 43%. Pochi, però, il 17,3% sono fortemente contrari alla linea complessiva scelta per la politica estera russa, ma anche su questo punto, giovani e di mezza età sono comunque più critici: il 19,2% nella fascia 30-44 anni è favorevole alla linea russa sulla politica estera nel suo complesso. Probabilmente su questo punto pesa la propaganda martellante di questi giorni visto che la maggioranza degli intervistati, il 59,7% considera comunque gli Stati Uniti come responsabili del conflitto in corso, a dire che la responsabilità è della Russia è solo il 16,5%. \n', 'Leggi anche: ']"
645,news-912631,"Cyberwar, Kiev all’assalto: l’Ucraina ha chiesto di escludere la Russia dalla rete internet",https://www.open.online/2022/03/02/guerra-informatica-ucraina-vs-russia-accesso-web,2022-03-02 13:39:00,"['Cyberwar, Kiev all’assalto: l’Ucraina ha chiesto di escludere la Russia dalla rete internet\n', '\n', 'La richiesta è arrivata a due consorzi nazionali con una mail firmata dal ministro ucraino per la trasformazione digitale Mykhailo Fedorov\n', 'Una scelta del genere sarebbe sicuramente inedita. Ma d’altronde di scelte inedite in questi giorni ne stiamo vedendo parecchie. Con una lettera firma dal ministro della trasformazione digitale (nonché vice primo ministro) Mykhailo Fedorov, l’Ucraina ha chiesto a due consorzi internazionali di togliere la Russia dalla rete internet. La mail ufficiale è arrivata all’Internet Corporation for Assigned Names and Numbers (Icann) e al Réseaux IP Européens Network Coordination Center (Ripe Ncc). A scrivere il testo Andrii Nabok, che rappresenta la Russia all’Icann: «Vi invio questa lettera a nome del popolo ucraino, chiedendovi di affrontare l’urgente necessità di introdurre severe sanzioni contro la Federazione Russa nel campo della regolamentazione del Dns, in risposta ai suoi atti di aggressione nei confronti dell’Ucraina e dei suoi cittadini». \n', 'Il Dns (Domain Name System) è, spiegato brevemente, il sistema che associa un nome di un dominio internet ad uno specifico sistema o macchina. Un nodo cruciale della rete: i domini infatti corrispondo ai nomi del siti e sono gli indirizzi attraverso cui si possono trovare i contenuti condivisi su internet. Un po’ come se i domini fossero indirizzi postali e i siti invece fossero delle abitazioni. Nabok e il ministro Fedorov hanno chiesto di revocare tutti i domini che si concludono con .ru, .рф e .su. In questo modo molti dei siti registrati in Russia non sarebbero più accessibili dal resto del mondo e la rete internet interna al Paese avrebbe sicuramente dei rallentamenti. Uno shutdown totale, paragonabile all’esclusione delle banche russe dal sistema Swift. Al momento è arrivata solo una risposta dal consorzio Ripe Ncc che ha declinato la richiesta dell’Ucriana. Il consorzio Icann invece non si è ancora esposto sulla questione, nemmeno con Weilun Soon, il giornalista di Business Insider che ha chiesto un chiarimento proprio su questo. \n', 'Il commento: «Manteniamo la connessione in Russia» \n', 'Paul Twomey, ex Presidente di ICANN e CEO dell’Australian Government’s National Office for the Information Economy ha spiegato che la richiesta dell’Ucraina rischia di non essere accolta perché potrebbe compromettere la libertà di informazione dei cittadini russi. Risponendo su Twitter al trhead dell’esperto di informatica Bill Woodcock, Twomey ha dichiarato: «Mantenere il livello di protocollo operativo in Russia è il modo migliore per garantire il lavoro dei siti che offrono opinioni diverse al pubblico». ']"
646,news-912617,Salvini pronto a partire per l’Ucraina: «A Leopoli con Orban in missione di pace» – Il video,https://www.open.online/2022/03/02/russia-vs-ucraina-leopoli-salvini-orban-video,2022-03-02 12:43:00,"['Salvini pronto a partire per l’Ucraina: «A Leopoli con Orban in missione di pace» – Il video\n', '\n', 'Il leader della Lega immagina un «grande movimento di pace» che porti operatori umanitari in Ucraina, con il coinvolgimento anche di Polonia e Ungheria\n', 'Potrebbe partire per l’Ucraina nelle prossime ore Matteo Salvini, che oggi 2 marzo ha annunciato l’intenzione di organizzare un: «grande movimento per la pace che si frapponga alla guerra» provando a coinvolgere anche i premier polacco, Mateusz Morawiecki, e l’ungherese Viktor Orban . Il leader della Lega ha detto di valutare:\xa0«la possibilità tecnico-logistica di essere in presenza», perché al di là delle manifestazioni: un conto è invocare la pace, un conto è esserci in presenza», probabilmente a Leopoli dove si è trasferita l’ambasciata italiana e sono operative alcune organizzazioni umanitarie come Sant’Egidio e Caritas: «Prima però sentirò l’ambasciata», ha chiarito più tardi Salvini. «Se ci fosse un’invasione pacifica in senso contrario e cioè se in entrata ci fossero non combattenti disarmati per la pace io sarei fra di loro, se siamo in 100 è un conto se fossimo 100mila un altro. Se fosse il santo padre a lanciare l’ iniziativa di pace nessuno potrebbe accusarlo di secondi fini o di essere amico di Putin».\n', 'Proprio l’amicizia con Putin è l’accusa che gli avversari politici oggi rilanciano anche contro Salvini, sostenitore negli ultimi anni del presidente russo a più riprese, e da cui il leader leghista prova a smarcarsi: «In questo momento assistiamo a qualcuno che invade a qualcuno che è invaso. Noi siamo a fianco degli aggrediti e degli invasi. Putin ha aggredito e Zelenskyj su sta difendendo. La nostra priorità e fermare le armi. Stop agli scontri con la diplomazia è chiaro che ad un popolo sotto assedio gli devi dare strumenti per difendersi ma è chiaro che gli italiani odiano la guerra. Io mi metto a disposizione per arrivare al cessate fuoco, sto incontrando tutti però se devi chiedere il cessate il fuoco va chiesto ai russi, va chiesto ai cinesi, alla Santa Sede che è terreno neutrale. Chiedere la mediazione delle diplomazie ecclesiastiche è fondamentale».']"
647,news-912367,"Anonymous, la guerra passa anche dalle recensioni: così su Google Maps e TripAdvisor si aggira la censura russa",https://www.open.online/2022/03/02/guerra-ucraina-vs-russia-anonymous-tripadvisor-google-maps,2022-03-02 11:55:00,"['Anonymous, la guerra passa anche dalle recensioni: così su Google Maps e TripAdvisor si aggira la censura russa\n', '\n', 'Il numero delle recensioni su TripAdvisor è stato così alto che la piattaforma ha deciso di chiudere i commenti in diversi locali russi\n', 'La Russia ha aperto un sito contro le fake news, come racconta l’agenzia Tass, per assicurarsi che non vengano diffuse informazioni contro il governo sulla guerra in Ucraina. Questo dato basta a capire quanto sia alta l’attenzione per le informazioni che circolano sull’invasione e quanto si stia rafforzando la mano della censura. Il Cremlino ha bloccato Facebook e Twitter in Russia, anche se la loro diffusione sul territorio era già limitata visto che hanno sempre prevalso alternative come VKontakte e Odnoklassniki. Nonostante Mosca non abbia ancora alzato quel Great Firewall che isola e controlla internet in Cina, l’attenzione delle autorità per le notizie che circolano sul conflitto con l’Ucraina è altissima. In questi giorni Anonymous ha deciso di suggerire una via alternativa: ha chiesto a tutti gli utenti che seguono il profilo @YourAnonNews di andare su Google Maps e TripAdvisor, lasciare una recensione a cinque stelle nei locali e poi scrivere notizie della guerra in Ucraina. L’idea arriva dall’utente Twitter @Konrad03249040, un profilo polacco che in questi giorni sta sostenendo azioni di cyber attivismo per la guerra in Ucraina. \n', 'Il risultati di questa campagna sono già evidenti: su Twitter circolano parecchie immagini di locali sotto cui si possono trovare immagini della guerra in Ucraina pubblicati come fossero scatti dei piatti serviti nei migliori ristoranti di Mosca. Su Google Maps è ancora possibile scrivere recensioni che riprendono la guerra in Ucraina mentre su Tripadvisor il sitema ha deciso di bloccare tutte le recensioni più recenti. Anzi. Nelle pagine dei ristoranti di Mosca ora si legge un messaggio molto chiaro: «A causa di un recente evento che ha attirato l’attenzione dei media e ha causato un afflusso di invii di recensioni che non descrivono un’esperienza di prima mano, abbiamo temporaneamente sospeso la pubblicazione di nuove recensioni per questo elenco. Se hai avuto un’esperienza diretta in questa struttura, torna presto a trovarci: non vediamo l’ora di ricevere la tua recensione». \n', 'La campagna “Public Bathroom”\n', 'Meno raffinata invece la campagna Public Bathroom lanciata dal comico statunitense Walter Masterson. Anche qui tutto si basa sui sistemi di recensione. Masterson ha suggerito in un video di andare in tutte le sedi diplomatiche russe in giro per il mondo e cambiare la descrizione del posto: suggerendo all’algoritmo di non identificare più l’edificio come ambasciata o consolato ma diretta come bagno pubblico, attribuendo al servizio una recensione a una stella. Oltre a questa campagna, su TikTok si possono trovare diversi video in cui le sedi diplomatiche russe in giro per il mondo vengono vandalizzate e colpite da lanci di uova. ']"
648,news-911571,Gli effetti finanziari della guerra: per russi e ucraini le criptovalute sono diventate un bene rifugio,https://www.open.online/2022/03/02/russia-vs-ucraina-criptovalute,2022-03-02 11:43:00,"['Gli effetti finanziari della guerra: per russi e ucraini le criptovalute sono diventate un bene rifugio\n', '\n', 'In 24 ore il valore di Bitcoin ed Ether è aumentato rispettivamente del 13 e del 10%. Ecco perché \n', 'La guerra non è solo militare ma anche economica, e la Russia rischia la bancarotta. Le sanzioni previste dall’Occidente in risposta all’invasione dell’Ucraina stanno mostrando i loro effetti: l’economia russa è in difficoltà e Mosca ha meno fondi da destinare al conflitto. In pochi giorni, il rublo ha perso il 30% del suo valore rispetto al dollaro, e gli interessi sui titoli di stato russi sono balzati dal 9,5 al 22%. I fronti d’azione sono due: l’esclusione (parziale) della Russia dal circuito Swift, e il blocco delle transazioni con la Banca Centrale Russa detentrice delle riserve monetarie del paese. L’esclusione dallo Swift rende molto difficile verificare l’identità di chi effettua una transazione. Proprio per questo, non tutti gli istituti bancari russi sono stati esclusi dal circuito: Gazprombank, ad esempio, è rimasta all’interno per garantire l’acquisto “trasparente” di gas da parte dei paesi europei. Il blocco delle transazioni con la Banca Centrale Russa fa sì che Mosca non possa vendere i propri titoli di stato alla maggior parte dei paesi occidentali. Ed è proprio quest’ultima mossa che si sta rivelando particolarmente efficace.\n', 'Il crollo del rublo\n', 'Negli ultimi anni la Russia ha accresciuto di molto le proprie riserve monetarie, riporta il Sole 24 Ore. Parte di queste – che potrebbero essere usate per finanziare l’acquisto dei rubli – si trovano all’estero, e a causa delle sanzioni Mosca non può accedervi. Un grande problema visto che per difendere la sua valuta, la Russia dovrebbe acquistare rubli mentre il resto del mondo li vende. Ed è così che in pochi giorni il rublo ha perso il 30% del suo valore: se fino domenica bastavano 83 rubli per acquistare un dollaro, oggi ne servono 117. E così, mentre gli investitori fuggono dal paese, Mosca fa sempre più fatica a rifinanziare sia la propria moneta, sia il proprio debito. Il Cremlino sta cercando di porre rimedio alzando i tassi di interesse sui bond, che in due giorni sono balzati dal 9,5 al 22%, ma i potenziali compratori adesso sono molti meno, visto che molti paesi non effettuano transazioni con la Banca Centrale Russa.\n', 'Queste difficoltà economiche portano investitori e cittadini a spostare i propri capitali altrove. Per porre un freno al fenomeno, il Cremlino ha vietato ai cittadini russi di trasferire capitali all’estero, con conseguenti code interminabili agli sportelli delle banche russe. Il primo ministro russo Mikhail Mishustin per limitare la fuga degli investitori dal paese ha commentato: «Come insegna l’esperienza, è facile abbandonare un mercato, ma è molto più difficile tornare dove i concorrenti hanno acquisito una solida presenza». \n', 'Le criptovalute come bene di rifugio\n', 'Per molti, la soluzione a questi vincoli economici sono le criptovalute. Queste infatti non sono dipendenti da un’autorità centrale, non si trovano fisicamente in nessun luogo, ed è relativamente semplice rendere le transazioni anonime. Queste caratteristiche stanno tornando utili sia all’Ucraina che alla Russia negli ultimi giorni. In Ucraina, da oltre una settimana sono bloccate le transazioni elettroniche e non è possibile ritirare valuta estera. Per questo motivo, riferisce Vox molti ucraini stanno acquistando criptovalute con l’obiettivo di mantenere i propri risparmi al sicuro mentre cercano di lasciare il paese, per poi riconvertirli una volta passato il confine. Questi vantaggi si riflettono anche nelle azioni del governo ucraino, che sta incoraggiando donazioni in criptovalute.\n', 'Stand with the people of UkraineNow accepting cryptocurrency donations. Ethereum. Bitcoin and Tether (USDTtrc20)BTC — 357a3So9CbsNfBBgFYACGvxxS6tMaDoa1PETH — 0x165CD37b4C644C2921454429E7F9358d18A45e14USDT (trc20) — TEFccmfQ38cZS1DTZVhsxKVDckA8Y6VfCy\n', 'In Russia invece le criptovalute permettono di aggirare almeno in parte le sanzioni. L’anonimità delle transazioni diventa un’arma per scavalcare l’esclusione dal circuito Swift, dato che possono essere effettuate anche individui ed enti i cui conti sono stati estromessi dal sistema. Inoltre, la Russia sta lavorando a strumenti informatici che garantirebbero l’anonimità delle transazioni, e sta persino sviluppando un rublo digitale, riporta il New York Times. Nel frattempo, in un’economia bloccata cittadini e investitori russi ne si stanno rivolgendo in massa alle criptovalute già affermate per sfuggire alla volatilità del rublo. In 24 ore il valore di Bitcoin ed Ether è aumentato rispettivamente del 12 e dell’11%, fissando i cambi a 44 mila dollari per il Bitcoin e 3 mila per Ether. Il nuovo oro, bene di rifugio per eccellenza, pare quindi essere digitale.']"
649,news-912419,"Guerra in Ucraina, la mossa segreta di Putin: vuole Yanukovich al potere a Kiev al posto di Zelensky",https://www.open.online/2022/03/02/guerra-russia-vs-ucraina-putin-yanukovich-zelensky,2022-03-02 11:11:00,"['Guerra in Ucraina, la mossa segreta di Putin: vuole Yanukovich al potere a Kiev al posto di Zelensky\n', '\n', 'A scriverlo è l’Ukrayinska Pravda, che cita fonti dell’intelligence ucraina. Secondo il quotidiano il Cremlino sta preparando per lui «un’operazione speciale»\n', 'Vladimir Putin ha un’idea in mente per l’Ucraina. Vuole il ritorno al potere del vecchio presidente Viktor Yanukovich. E lui in questo momento è a Minsk in Bielorussia in attesa che Kiev cada e che Volodymyr Zelensky venga spodestato. A scriverlo è l’Ukrayinska Pravda, che cita fonti dell’intelligence ucraina. Secondo il quotidiano il Cremlino sta preparando per lui «un’operazione speciale»: l’obiettivo è quello di dichiararlo presidente dell’Ucraina, preparando così un suo rientro in Ucraina dalla Bielorussia, una volta conquistata Kiev. Tra le ipotesi allo studio da parte dei russi, aggiunge il giornale ucraino, c’è anche la pubblicazione di un appello di Yanukovich alla popolazione ucraina. Yanukovich è stato presidente dell’Ucraina dal 2010 al 2014 dopo aver battuto la pasionaria Yulia Timoshenko. Nel febbraio 2014 represse nel sangue la protesta di Euromaidan. Alla fine del mese scappò dall’Ucraina dopo l’emissione di un mandato di cattura nei suoi confronti per uccisione di massa, stabilendosi poi in Russia a partire dal 2015. Nel 2019 è stato condannato in contumacia per altro tradimento dopo il ritrovamento di una sua lettera a Putin in cui gli chiedeva di intervenire nel paese per ristabilire l’ordine. ']"
650,news-912353,"Di Maio: «Non stiamo entrando in guerra, il nostro ambasciatore ha salvato 100 italiani»",https://www.open.online/2022/03/02/guerra-russia-vs-ucraina-di-maio,2022-03-02 10:11:00,"['Di Maio: «Non stiamo entrando in guerra, il nostro ambasciatore ha salvato 100 italiani»\n', '\n', 'Il ministro degli Esteri: «Putin deve arrivare al tavolo della pace ma non ci arriverà con la gentilezza»\n', 'Lavoriamo per la pace ma le bombe russe sui civili sono crimini di guerra. Il ministro degli Esteri Luigi Di Maio interviene oggi a Mattino 5 per parlare della guerra in Ucraina. Di Maio prima precisa che «Stiamo rispondendo alla richiesta d’ aiuto dell’Ucraina. Noi non stiamo entrando in guerra. Stiamo facendo arretrare Putin. Putin deve arrivare al tavolo della pace ma non ci arriverà con la gentilezza». Poi dice che riguardo le forniture di gas «avremo una partnership energetica più forte» con l’Algeria «che ci permetterà di compensare gli effetti della guerra. C’è una grande disponibilità da parte dell’Algeria a sostenerci sia nel breve, medio e lungo termine». Il ministro ha fatto anche sapere che l’ambasciatore italiano a Kiev Pier Francesco Zazo stanotte ha portato fuori da Kiev circa 100 nostri connazionali, 20 minori e circa 10 neonati. Poi è tornato nuovamente a rivolgersi a Putin: «L’unica cosa che deve sapere è che dietro a Zelensky c’è tutto l’Occidente, che lui ha provato a dividere e non c’è riuscito». \n', 'E ancora: «Se qualcuno pensava di ricattarci con il gas ha sbagliato Paese. Perché noi, grazie alla nostra storia, abbiamo una grande opportunità di diversificare le nostre fonti energetiche». Infine, due battute sull’Ucraina nella Nato e nella Ue: «Io finora, l’unica cosa che ho visto in discussione è che ieri il presidente Zelenski ha chiesto l’adesione all’Unione europea. Noi a volte diamo per scontato il fatto di essere cittadini della Ue, ma non solo gli ucraini, ma anche nei Balcani ci sono tanti giovani che sperano di poter diventare un giorno cittadini con il passaporto della Ue. Noi questa ambizione la dobbiamo assecondare, questa prospettiva la dobbiamo creare all’Ucraina è un segnale da dare a quel popolo».']"
651,news-912241,"È guerra tra hacker. Rivelate le chat segrete del gruppo Conti, i cyber criminali schierati con la Russia",https://www.open.online/2022/03/02/guerra-russia-ucraina-sicurezza-informatica-hacker,2022-03-02 09:52:00,"['È guerra tra hacker. Rivelate le chat segrete del gruppo Conti, i cyber criminali schierati con la Russia\n', '\n', 'La guerra divide anche gli hacker. Mentre Anonymous si è schierata apertamente contro la Russia, altri gruppi hanno deciso di supportare le azioni di Putin\n', 'Il comune di Torino, l’azienda alimentare San Carlo e quella di giochi per bambini Clementoni. Questi sono solo gli ultimi obiettivi di una serie di attacchi coordinati da Conti, un gruppo di cyber criminali è specializzato nei ransomware: i famigerati virus che sono in grado di bloccare un sistema informatico e chiuderlo ai suoi proprietari fino all’arrivo di un riscatto. Appena dopo l’inizio dell’invasione della Russia in Ucraina, Conti ha pubblicato un messaggio sul suo blog in cui annunciava pieno sostegno al presidente Vladimir Putin. Il 25 febbraio sul blog ufficiale del dei cyber criminali è comparso questo messaggio: «Il gruppo Conti annuncia pieno supporto al governo russo». Secondo le ricostruzioni del portale The Record, questa presa di posizione ha creato una spaccatura interna al gruppo che ha portato uno dei suoi membri a pubblicare 13 mesi di conversazioni interne.\n', 'Le chat pubblicate arrivano dal server interno del gruppo. Solo i membri di Conti ne fanno parte e solo qualcuno che fosse dentro il gruppo da tempo poteva accedervi. Le chat sono tutte originali, svelano obiettivi raggiunti dagli hacker mai arrivati alla stampa e soprattutto rimandano a una lunga serie di Ip, portafogli di Bitcoin e conti bancari che saranno utili a tutti gli investigatori sulle tracce dei criminali. La quantità di dati che sono stati diffusi è altissima: si parla di 339 JSON, ognuno dei quali contiene un giorno intero di conversazione dal 29 gennaio 2021 al 27 febbraio 2022, data in cui il whistleblower ha fatto perdere le sue tracce. L’autenticità dei messaggi è stata confermata anche da Dmitry Smilyanets, un’analista di Recorded Future che in passato ha seguito tutti i movimenti del gruppo Conti. \n', 'Il contenuto delle chat\n', 'Tutti i messaggi sono stati raccolti e pubblicati sul portale Intelligence X. Con un’analisi più approfondita si possono trovare dati ancora più specifici, come gli strumenti utilizzati da Conti per portare a termine i suoi attacchi: il gruppo utilizzerebbe infatti malware come TrickBot ed Emotet. Questi nomi per chi non è esperto di cyber security possono dire poco ma per gli analisti sono fondamentali perché permettono di collegare i membri di Conti ad altre gang che operavano in passato. Fondamentali poi il tracciamento dei pagamenti per capire quali azioni non sono state rese note dalle vittime e quale è stato il giro d’affari della banda. ']"
652,news-912233,"Zelensky: «Uccisi oltre 6 mila russi dall’inizio della guerra, Mosca non vincerà con le bombe» – Il video",https://www.open.online/2022/03/02/ucraina-guerra-russia-zelensky-mosca-video,2022-03-02 08:45:00,"['Zelensky: «Uccisi oltre 6 mila russi dall’inizio della guerra, Mosca non vincerà con le bombe» – Il video\n', '\n', 'Il presidente dell’Ucraina torna a parlare su Telegram e Facebook \n', 'In un nuovo video messaggio diffuso su Facebook e sul suo canale Telegram, il presidente ucraino Volodymyr Zelensky ha annunciato che le forze di Kiev hanno ucciso quasi 6 mila russi in questi 6 giorni di conflitto e ha ammonito Mosca che «non può vincere con bombe e missili». Su Favebook Zelensky ha scritto che oggi gli ucraini sono un simbolo di integrità: «Un segno che le persone possono diventare migliori in ogni zona della terra. Gloria all’Ucraina!». Zelensky ha anche sostenuto che la Russia vuole «cancellare» l’Ucraina e la sua storia e ha invitato gli ebrei a «non rimanere in silenzio» dopo gli attacchi al sito di Babyn Yar. ']"
653,news-912213,Elena Cattaneo e l’appello degli scienziati russi contro Putin: «Fermate il massacro in Ucraina»,https://www.open.online/2022/03/02/guerra-ucraina-russia-appello-scienziati-cattaneo,2022-03-02 07:55:00,"['Elena Cattaneo e l’appello degli scienziati russi contro Putin: «Fermate il massacro in Ucraina»\n', '\n', 'Sottoscritto da oltre 4 mila scienziati e divulgatori scientifici russi, chiede lo stop alle bombe \n', 'Un appello pubblicato sul sito Troickij variant lo scorso 24 febbraio e, a oggi, sottoscritto da oltre 4 mila scienziati e divulgatori scientifici russi chiede di fermare la guerra in Ucraina: «Noi, studiosi, scienziati ed esponenti del giornalismo scientifico russi, esprimiamo una decisa protesta contro le azioni di guerra intraprese dalle forze armate del nostro Paese contro i territori dell’Ucraina. Questo passo fatale comporta innumerevoli vite umane e mina le basi del sistema consolidato della sicurezza internazionale». La scienziata e senatrice a vita Elena Cattaneo ha pubblicato la traduzione dell’appello sul sito internet che illustra la sua attività politica. La Federazione delle Accademie scientifiche e umanistiche europee (Allea) ha rilanciato questo appello, con una dichiarazione in cui auspica il rispetto delle convenzioni internazionali sulla protezione dei civili e dei beni culturali ed esprime preoccupazione per la sicurezza dei colleghi accademici in Ucraina. La senatrice Cattaneo ha spiegato perché l’ha firmato in un articolo per La Stampa:\n', 'Più volte, nel tempo, ho sottolineato come la scienza sia stata uno dei fattori propulsivi per la conquista delle libertà civili nelle nostre società e come la necessaria collaborazione nella ricerca riesca ad abbattere confini e frontiere, mettendo da parte le diverse appartenenze politiche, civili, religiose in nome di un obiettivo conoscitivo comune. Mai, tuttavia, avrei immaginato di ribadirlo mentre carri armati e missili si muovono in scenari di guerra che, a torto, ritenevamo accantonati per sempre alle nostre latitudini. ']"
654,news-912205,"Ucraina, il memoriale del massacro degli ebrei di Babyn Yar devastato dalle bombe russe – Il video",https://www.open.online/2022/03/02/guerra-ucraina-russia-babyn-yar-video,2022-03-02 07:39:00,"['Ucraina, il memoriale del massacro degli ebrei di Babyn Yar devastato dalle bombe russe – Il video\n', '\n', 'Cinque i morti secondo i servizi di emergenza ucraini. Probabilmente Mosca voleva colpire il centro delle trasmissioni tv\n', 'Alcuni missili e proiettili russi durante l’assalto a Kiev hanno colpito il sito di Babyn Yar, dove decine di migliaia di ebrei sono stati massacrati all’epoca dell’Olocausto. Il Jerusalem Post scrive che i servizi di emergenza dello Stato ucraino hanno rilasciato foto e video dell’incendio e di una struttura crollata presso il memoriale e l’adiacente cimitero ebraico. Il memoriale ricorda l’eccidio nazista di oltre 100 mila persone. Più 33 mila di essi, tra ebrei, rom, sinti, prigionieri sovietici, furono massacrati in soli due giorni, il 29 e 30 settembre 1941. Non è chiaro cosa sia avvenuto esattamente. L’obiettivo era certamente la Torre della Tv di Kiev, che si trova a poche centinaia di metri da Babyn Yar, e che ha smesso di trasmettere dopo essere stata colpita. Forse un missile, forse due. Di sicuro almeno cinque i morti. Altrettanti, o forse di più, i feriti. Difficile che il memoriale fosse un obiettivo, più probabile che sia finito nel mirino per la sua vicinanza al centro delle trasmissioni televisive. ']"
655,news-912187,"Ucraina, le prime immagini di Kharkiv dopo i bombardamenti: «Usate munizioni a grappolo» – Il video",https://www.open.online/2022/03/02/ucraina-guerra-bombardamenti-kharkiv-video,2022-03-02 07:06:00,"['Ucraina, le prime immagini di Kharkiv dopo i bombardamenti: «Usate munizioni a grappolo» – Il video\n', '\n', 'Un bombardiere strategico russo ha sparato 16 missili guidati verso una zona residenziale. Secondo Human Rights Watch si tratta di armi non convenzionali\n', 'Il network Nexta ha pubblicato su Twitter le prime immagini di Kharkiv dopo la nottata di bombardamenti a cui l’ha sottoposta l’esercito russo. Nella cittadina sono atterrati nella notte alcuni paracadutisti russi che hanno attaccato l’ospedale militare. Un bombardiere strategico russo ha sparato 16 missili guidati verso una zona residenziale e si scava ancora nelle macerie. La Cnn afferma che è stato colpito anche un edificio residenziale e la conta delle vittime per ora ammonta a 4 persone. \n', 'Sam Debberley, capo del Digital Investigations Lab di Human Rights Watch, ha detto a Reuters che Kharkiv è stata l’obiettivo di attacchi con munizioni a grappolo. Hamish de Bretton-Gordon, un ex ufficiale dell’esercito britannico e specialista in armi biologiche e chimiche, ha confermato che a Kharkiv sono state utilizzate molto probabilmente munizioni di questo tipo. «Sembra molto simile alle bombe a grappolo e simili a quelle che ho visto esplodere in Iraq e in Siria», ha detto in una e-mail inviata a Reuters, «le molteplici esplosioni all’impatto di ciascuna testata suggerirebbero una munizione a grappolo». ']"
656,news-912179,"Ucraina, l’accusa di Kiev: «I russi hanno ucciso una dottoressa che portava un bambino all’ospedale»",https://www.open.online/2022/03/02/guerra-ucraina-russia-dottoressa-bambino-ospedale,2022-03-02 06:28:00,"['Ucraina, l’accusa di Kiev: «I russi hanno ucciso una dottoressa che portava un bambino all’ospedale»\n', '\n', 'Lo fa sapere il ministro della Sanità Viktorr Liashko: l’auto della donna raggiunta da una raffica di colpi nell’Oblast \n', 'L’Ucraina accusa la Russia di aver colpito e ucciso una dottoressa ucraina, Marina Kalabinoi, mentre trasportava un nipote ferito in ospedale. Secondo Kiev la donna sarebbe stata uccisa da un colpo d’arma da fuoco. A far sapere della morte della dottoressa è stato il ministro della Sanità ucraino Viktor Liashko: l’auto della dottoressa è stata raggiunta da una raffica di colpi in un villaggio di Kukhari nell’Oblast’ di Kiev. Kalabinoi era un’anestesista del Centro di cardiologia e chirurgia cardiaca di Kyiv. «Non vi perdoneremo mai», ha scritto Liashko riferendo della vicenda.']"
657,news-912171,"Ucraina, così la guerra porta la Russia verso il disastro: «Prezzi e sanzioni, Putin rischia la bancarotta»",https://www.open.online/2022/03/02/guerra-ucraina-russia-bancarotta,2022-03-02 06:15:00,"['Ucraina, così la guerra porta la Russia verso il disastro: «Prezzi e sanzioni, Putin rischia la bancarotta»\n', '\n', 'Crollo del rublo. Crescita del costo delle materie prime. Banche russe a rischio crollo sistemico. E un conflitto che tassa i russi del 40% \n', 'La Borsa costretta a chiudere. Il divieto di esportazione di valuta all’estero. Il crollo del rublo. Mentre l’Occidente sanziona Vladimir Putin per la guerra in Ucraina, il popolo russo comincia a sentire il peso della scelta dello zar. E mentre l’Ue colpisce sette banche russe (ma non Gazprom), l’Eni che dà l’addio a Blue Stream è solo una delle tante aziende straniere che disinvestono dalla Russia in guerra. E il conflitto tassa i russi del 40% secondo Davide Serra, co-fondatore di Algebris Investments. Mentre il paese rischia la bancarotta: «Presto il suo unico asset, gli idrocarburi, non varrà nulla. Li venderanno a Cina e Corea del Nord a prezzi più bassi. Putin sta distruggendo la Russia. \n', 'L’effetto economico delle sanzioni \n', 'Il primo effetto economico delle sanzioni è quello del crollo del rublo: la valuta russa è sprofondata passando da 86 a oltre 100 rubli per un dollaro. La perdita del potere d’acquisto accelererà l’inflazione e per questo la Banca Centrale russa ha raddoppiato il tasso di sconto portandolo dal 9,5 al 20%. Così l’istituto centrale spera di fermare la fuga di depositi (e quindi di capitali) ma secondo gli esperti, spiega oggi La Stampa, l’inflazione arriverà al 20% nei prossimi mesi mentre la riduzione dei redditi della popolazione dovrà fronteggiare anche l’aumento dei tassi di interesse. L’esclusione di alcune banche russe dal sistema di pagamenti internazionali Swift fa il paio con il congelamento delle riserve valutarie estere della Banca Centrale russa: si tratta di 400 miliardi su 650 attualmente bloccate in Germania. Anche per questo l’istituto ha rinunciato a difendere il rublo dal crollo. \n', 'Michael Carpenter, ambasciatore americano all’Osce, in un’intervista rilasciata a Repubblica spiega che l’esclusione dell’energia dalle sanzioni è temporanea: «Dobbiamo essere strategici su come procedere per impedirle di monetizzare le sue risorse». Secondo Carpenter la maggioranza del popolo russo già oggi non è favorevole alla guerra. «Questa guerra deve fallire. Fallirà, e noi garantiremo che fallisca. Non possiamo permettere alla leadership russa di vederla come un successo, perché vorrebbe dire invitare lei o altri paesi a fare cose simili. Riguarda la sfida delle autocrazie contro la democrazia, ma anche di più. È uno stato aggressivo che ne invade uno pacifico senza ragione, per conquistarlo. È terrificante per tutti gli stati nel mondo». \n', 'Pechino salverà Mosca?\n', 'Intanto la Russia chiede aiuto alla Cina. L’agenzia di stampa Ansa ricorda che Pechino potrebbe mettere in campo sono accordi su risorse e prestiti erogati dalle sue grandi banche statali, secondo uno schema che seguirebbe quello del 2014 dopo che la Russia finì nel mirino della comunità internazionale per l’occupazione e l’annessione della Crimea. La Cina allora continuò a fornire il suo sostegno, spesso dietro le quinte, tra acquisti di petrolio e veicoli finanziari a fare da paravento. Da quel momento i legami bilaterali si sono rafforzati: l’uso del dollaro è stato ridotto, l’interscambio commerciale ha toccato nel 2021 i massimi storici di 140 miliardi di dollari, mentre i recenti accordi energetici, basati su prestiti e crediti in renminbi, hanno cementato ulteriormente le relazioni. \n', 'Il sistema cinese dei pagamenti internazionali transfrontalieri poi, noto come Cips, potrebbe sostituire lo Swift, pur con problemi da risolvere per la scala ridotta. Ma anche questa strada presto potrebbe essere sbarrata. Gli Usa, come ulteriori misure insidiose, potrebbero decidere i controlli sull’export per interrompere le forniture di chip alla Russia. Seguendo così l’esempio di quanto fatto con Huawei, al fine di strozzare le forniture di componenti vitali per le industrie russe come le tlc e la vitale esplorazione petrolifera e di gas.\n', 'La Russia a rischio bancarotta\n', 'Secondo il finanziere Davide Serra, fondatore di Algebris, la guerra tassa attualmente gli stipendi russi del 40% e proprio per questo lo Zar potrebbe finire presto in bancarotta: «Il russo medio si è visto bruciare il 40 per cento del potere di acquisto di beni globali in una settimana. Mai visto. Se 110 milioni di persone perdono quasi metà della ricchezza mangiano e comprano meno. È come una tassa. La tassa Kiev. La Russia non produce nulla a parte petrolio e gas. Non esiste manifattura domestica di beni di consumo. Oltretutto i russi ricordano bene quando fallirono nel 1998, e così hanno chiuso i mercati dei capitali. È vietato comprare dollari e li puoi rivendere solo allo Stato. Non c’è più conversione. Sei fregato. È una tassa sulla ricchezza del 40 per cento!», dice oggi a La Stampa. \n', 'Secondo Serra c’è invece il rischio che Pechino si prenda le materie prime della Russia attaccandosi al bocchettone e comprando petrolio e gas a prezzi scontati. Gli oligarchi, minacciati oggi da Joe Biden nel suo discorso sullo Stato dell’Unione, perderanno il 70% del loro patrimonio. «Putin non vincerà mai in Ucraina. Lo dice la Storia. Negli ultimi cento anni un ucraino su tre è morto di fame per colpa di Stalin e per combattere Hitler. Diversamente da quasi tutti i Paesi europei, l’Ucraina troverà gente pronta a morire per la Patria. Basta che sia uno su quattro, ed ecco dieci milioni di soldati. Se saranno armati, i russi non li vinceranno mai. Con i giusti mezzi, sarà un Vietnam alla decima potenza». Nel frattempo lo Zar rischia la bancarotta: «Presto il suo unico asset, gli idrocarburi, non varranno nulla. Li venderà a Cina e Corea del Nord a basso prezzo. Putin sta distruggendo la Russia, l’ha già distrutta. Ora tutti sanno che è un pazzo». ']"
658,news-912159,"Joe Biden, il discorso (con gaffe) sullo Stato dell’Unione: «Putin dittatore, cacceremo gli oligarchi» – Il video",https://www.open.online/2022/03/02/usa-joe-biden-stato-unione-discorso-video,2022-03-02 04:26:00,"['Joe Biden, il discorso (con gaffe) sullo Stato dell’Unione: «Putin dittatore, cacceremo gli oligarchi» – Il video\n', '\n', 'L’annuncio: cieli chiusi ai voli russi, sequestreremo yacht, appartamenti e jet privati. Poi chiama “iraniani” gli ucraini \n', 'È dedicato per un terzo all’Ucraina il primo discorso di Joe Biden sullo Stato dell’Unione. In apertura il presidente degli Stati Uniti rende omaggio all’ambasciatrice ucraina Oksana Markarova, accolta da una standing ovation nel Congresso. «La libertà trionferà sempre sulla tirannia», ha esordito Biden. Vladimir Putin «ha fatto male i calcoli: pensava di invadere senza problemi l’Ucraina invece si è trovato di fronte un muro che non si aspettava, quello degli ucraini». Poi fa sapere che chiuderà il cielo americano agli aerei russi. «Americani, voglio essere sincero con voi, come vi ho sempre promesso. Un dittatore russo sta invadendo un paese straniero e pagherà un prezzo alto per questo. Nelle battaglie contro le autocrazie, le democrazie sono unite», aggiunge. Annuncia una task force per dare la caccia agli oligarchi russi: «Stasera dico che gli oligarchi russi e i leader corrotti che hanno fatto miliardi di dollari con questo violento regime, non lo faranno più. Il dipartimento di Giustizia sta mettendo insieme una task force che darà la caccia ai crimini commessi dagli oligarchi russi». \n', 'E ancora: «Questo è un test vero, ma ha bisogno di tempo. Siamo più uniti all’Onu, siamo più uniti in Europa, la gente è contro la guerra, lo è in tutto il mondo, anche in Russia». L’Occidente, è il monito, sequestrerà i loro yacht, gli appartamenti lussuosi e i jet privati. E ancora: Putin è più isolato che mai nel mondo, «noi siamo uniti» contro la sua guerra «premeditata e non provocata». All’interno del discorso anche una piccola gaffe: a un certo punto Biden parla di “iraniani” al posto di “ucraini”. L’errore viene commesso all’inizio quando Biden loda il popolo ucraino per come sta reagendo all’invasione russa. «Putin – ha detto – può circondare Kiev con i carri armati, ma non conquisterà mai il cuore e l’anima del popolo iraniano». La gaffe è diventata virale su Twitter.']"
659,news-912151,"Guerra in Ucraina, l’attacco della Russia a Zhytomyr: colpito un condominio – Il video",https://www.open.online/2022/03/02/guerra-ucraina-attacco-russia-zhytomyr-video,2022-03-02 03:54:00,"['Guerra in Ucraina, l’attacco della Russia a Zhytomyr: colpito un condominio – Il video\n', '\n', 'Due morti e tre feriti secondo i media. Il governo ucraino: anche un bambino \n', 'Quattro persone sono morte nell’attacco dei militari russi a Zhytomyr. Un missile cruise ha colpito una base aerea e alcune case che si trovavano nelle vicinanze, come ha riferito su Telegram Anton Gerashchenko, consigliere del ministro degli interni ucraino. Gli edifici residenziali che si trovano vicino alla base della brigata della cittadina hanno preso fuoco. Martedì Mosca ha chiesto ai cittadini ucraini di evacuare dalla capitale Kiev e ha fatto piovere razzi sulla seconda città ucraina, Kharkiv. Le squadre di soccorso stanno cercando sopravvissuti tra le macerie e spegnendo gli incendi: secondo alcuni media, ci sarebbero quattro vittime mentre secondo altri due morti e tre feriti. Tra queste, secondo Gerashchenko, anche un bambino. \n']"
660,news-910369,"Ucraina sotto le bombe russe, sventato un attentato a Zelensky. Biden: «Putin sbagliava se pensava che non avremmo reagito»",https://www.open.online/2022/03/01/crisi-ucraina-1-marzo,2022-03-01 23:45:00,"['Ucraina sotto le bombe russe, sventato un attentato a Zelensky. Biden: «Putin sbagliava se pensava che non avremmo reagito»\n', '\n', 'Le autorità ucraine dicono di «aver annientato» un commando di élite di combattenti ceceni pronti a uccidere il presidente ucraino. Intanto le truppe russe sono entrate nella città di Cherson, mentre le bombe tornano a cadere sulla grandi città\n', 'Gli attacchi russi in Ucraina tornano a farsi intensi in serata, dopo che per tutto il pomeriggio sono state colpite ripetutamente sia la capitale ucraina che la seconda città del Paese, Kharkiv, già teatro di drammatici bombardamenti ieri 28 febbraio. Sono cinque finora le vittime ucraine dichiarate dalle autorità locali, dopo che i russi hanno colpito la torre della Tv e il memoriale della Shoah. Il sindaco di Kiev ha avvertito: «Non possiamo resistere a lungo». Intanto nella Capitale e in altre città suonano le sirene d’allarme. E Cherson, nell’Ucraina meridionale, è quasi completamente circondata dalle truppe russe.\n', '23.45 Biden: «Putin pensava che non rispondessimo»\n', 'Uno degli errori commessi da Vladimir Putin sarebbe stato quello di sottovalutare la reazione dei Paesi occidentali alla sua decisione di invadere l’Ucraina. In un estratto del suo discorso sullo Stato dell’Unione, Joe Biden dice a proposito del presidente russo: «La guerra di Putin è stata premeditata e non provocata. Ha rigettato gli sforzi diplomatici. Ha pensato che avrebbe potuto dividerci. Putin si è sbagliato». La decisione di intervenire, almeno con le sanzioni e gli aiuti militari all’Ucraina, secondo Biden è stato doveroso soprattutto dopo quel che la Storia ha insegnato: «Abbiamo imparato questa lezione: quando i dittatori non pagano per la loro aggressione creano ancora più caos. E vanno avanti». Aumentando: «i costi e le minacce per l’America e il mondo. Questo è perché la Nato è stata creata per assicurare la pace la stabilità in Europa dopo la Seconda guerra mondiale».\n', '22.45 Uccisi sicari ceceni pronti a uccidere Zelensky\n', 'Un attentato contro il presidente ucraino Volodymyr Zelensky sarebbe stato sventato, secondo il segretario del Consiglio per la sicurezza e la difesa dell’Ucraina, Oleksiy Danilov. In un discorso televisivo rilanciato dal quotidiano britannico Daily Mail, Danilov ha spiegato che è stato annientando un gruppo d’élite di combattenti ceceni, che stavano organizzando l’assassinio di Zelensky. Al canale televisivo Ukraine 24, Danilov ha aggiunto: «Siamo già a conoscenza dell’operazione speciale che doveva essere eseguita dall’unità delle forze di Kadyrov. Abbiamo ricevuto le informazioni dai rappresentanti del Servizio di sicurezza federale russo che non vogliono prendere parte a questa sanguinosa guerra». Come ricorda il Mirror, il commando di élite annientato oggi sarebbe stato inviato da Ramzan Kadyrov, leader della Cecenia e stretto alleato del presidente russo Vladimir Putin. Già dalla fine della scorsa settimana, il Mirror spiega che circa 400 mercenari sarebbero già arrivati a Kiev agli ordini del Cremlino per uccidere il presidente ucraino.\n', '22.10 Cnn: diverse esplosioni vicino Kiev\n', 'L’esercito russo è tornato ad attaccare sulla zona di Kiev, dove secondo i giornalisti della Cnn sul campo ci sono state una serie di esplosioni poco lontano dai confini della capitale ucraina intorno alle 10.40 ora locale. \n', '21.40 Il Canada chiude i porti alle navi russe\n', 'Nessuna nave russa può entrare in un porto canadese dal prossimo fine settimane. Il governo canadese ha deciso infatti di chiudere tutti i suoi porti e l’accesso alle acque territoriali a navi e pescherecci di Mosca. Secondo il ministro canadese dei Trasport, Omar Alghabra, la decisione di Ottawa avrà un impatto pesante sull’economia russa e si è detto certo che altri Paesi stanno valutando di imitare la decisione del Canada. Già lo scorso weekend, il Canada aveva chiuso lo spazio aereo a tutte le compagnie russe.\n', '21.15 La resa degli oligarghi russi: «Il potere di Putin ormai assoluto»\n', 'Più che una riunione di consultazione, quella della scorsa settimana al Cremlino tra Vladimir Putin e gli oligarchi russi sarebbe stata l’ennesima dimostrazione di forza del presidente russo. Davanti alla prospettiva dell’invasione dell’Ucraina da parte di Mosca, gli oligarchi si sarebbero resi conto di essere del tutto «inutili», come riferiscono fonti vicine a chi ha partecipato all’incontro al Financial Times. In quella riunione, Putin avrebbe detto di: «non avere altra scelta» se non invadere l’Ucraina. In quell’occasione, il presidente russo ha anche minacciato i presenti di gravi punizioni nel caso in cui qualcuno si fosse rifiutato di continuare a fare affari con le società sanzionate dall’Occidente. Secondo le fonti raccolte dal Financial Times, già l’elenco dei partecipanti dimostrava come:\xa0«ogni forma di dissenso è ormai una prospettiva lontana, in quanto il potere di Putin è quasi assoluto». Buona parte degli invitati infatti era composta da vertici delle banche e dei colossi energetici controllati dallo Stato e legati a stretto giro con la cerchia più ristretta di Putin. \n', '20.10 Cade anche Cherson\n', 'L’esercito russo è entrato nella città di Cherson, a Sud dell’Ucraina, dove però le autorità ucraine mantengono ancora il controllo dell’amministrazione locale. Come riferisce il quotidiano britannico The Telegraph, la notizia è stata diffusa in Tv dal consigliere del ministro dell’Interno ucraina, Vadym Denysenko.\n', '19.50 Erdogan prova a mediare\n', 'La Turchia ha ribadito di voler seguire l’Unione europea, il Regno Unito e gli Stati Uniti nell’imporre sanzioni alla Russia per l’invasione all’Ucraina. A rilanciare la posizione di complicato equilibrio di Ankara è l’agenzia russa Tass. Secondo il portavoce del presidente turco Erdogan, la Turchia vuole: «cercare di mantenere il dialogo aperto», in virtù dei buoni rapporti che lo stesso Erdogan può vantare con Vladimir Putin e la presenza della Turchia nella Nato.\n', '19.22 – Le autorità russe chiedono lo stop di due media indipendenti \n', 'Nel tardo pomeriggio di oggi le autorità russe hanno chiesto di bloccare l’accesso a due testate giornalistiche indipendenti. Si tratta di una stazione televisiva e di una stazione radiofonica. Così facendo il Roskomnadzor – l’ente governativo per il controllo dei media russi – aumenta la sorveglianza sulle informazioni che circolano relativamente all’offensiva di Mosca in Ucraina. A darne notizia è lo stesso canale televisivo interessato. «L’ufficio del procuratore generale ha chiesto di bloccare l’accesso al canale televisivo online Dojd e alla stazione radio Echo di Mosca», ha scritto Dojd sul suo account Twitter allegando l’immagine della comunicazione ricevuta dall’authority russa secondo cui sarebbero state pubblicate informazioni «con appelli ad attività estremiste e violente», nonché «informazioni consapevolmente false riguardanti le azioni del personale militare russo». Stando a quanto riporta un utente russo che ha provato ad accedere al canale radio, le trasmissioni sarebbero già state sospese. \n', '18.20 Nuova telefonata Biden-Zelensky\n', 'Il presidente americano Joe Biden e quello ucraino Zelensky hanno avuto un nuovo colloquio telefonico, dopo le prime anticipazioni di un’intervista alla Cnn del politico ucraino che invocava un intervento più deciso degli Stati Uniti. Su Twitter Zelensky ha poi annunciato la telefonata di oggi con il capo della Casa Bianca, con cui ha discusso delle sanzioni contro la Russia e degli aiuti militari in difesa dell’Ucraina: «Dobbiamo fermare l’aggressore il prima possibile – ha scritto il presidente ucraino – Grazie per il vostro sostegno!».\n', '17.50 – Zelensky: «I russi bombardano il memoriale della Shoah a Kiev» \n', '«Al mondo: che senso ha dire “mai più” per 80 anni, se il mondo tace quando una bomba cade sullo stesso sito di Babyn Yar? Almeno 5 uccisi. Storia che si ripete…». Questo l’ultimo tweet del presidente ucraino Zelensky che parla di un ennesimo attacco russo contro un monumento vicino al memoriale di Babi Yar, che ricorda lo sterminio di 30.000 ebrei per mano dei nazisti durante la Seconda guerra mondiale.\n', '17.38 – Lukashenko chiede a Putin più missili difesa aerea \n', 'Il presidente bielorusso Alexander Lukashenko ha chiesto al presidente russo Vladimir Putin ulteriori sistemi missilistici di difesa aerea S-400. La notizia è stata resa nota da Interafx. Stano a quanto si apprende, i due avrebbero cominciato a discutere della creazione di un teatro operativo meridionale mesi prima dell’inizio dell’offensiva russa in Ucraina. «Il piano – sono le parole del presidente della Bielorussia al Consiglio di sicurezza – era di allungare tutto questo per due anni, sapendo che non abbiamo nulla da condividere con l’Ucraina. Ma ahimè, se questa è la politica ora, bisogna difendersi». Ai suoi ministri, Lukashenko ha spiegato: «Abbiamo rafforzato le nostre truppe di frontiera, creato gruppi manovrabili e il generale Lappo è stato incaricato di coprire il più possibile il nostro confine con l’Ucraina. Devo dire che ci è riuscito con successo. Ma la situazione richiede che la nostra area meridionale sia rafforzata con un contingente dell’esercito. Ancora una volta sottolineo: ho chiesto a Putin di mantenere alcune unità militari».\n', '17.27 – Il Parlamento europeo approva la mozione: «L’Ue conceda status di candidato all’Ucraina»\n', 'Via libera dal Parlamento europeo alla relazione sull’Ucraina discussa oggi durante la sessione straordinaria dell’assemblea plenaria. Nel testo, approvato con 637 voti a favore 13 contrari e 26 astenuti, il Parlamento chiede che «le istituzioni dell’Unione si adoperino per concedere all’Ucraina lo status di paese candidato all’adesione all’Ue» e che questa procedura sia «in linea con l’articolo 49 del trattato sull’Unione europea e sulla base del merito».\n', '17.15 – Zelenskiy esorta la Nato a imporre la no-fly zone\n', 'Il presidente dell’Ucraina Zelenski, secondo quanto riportato da Reuters e Cnn, ha chiesto che la Russia sospenda i bombardamenti sulle città ucraine prima che possano iniziare discussioni importanti su un cessate il fuoco. Parlando in un’intervista esclusiva alle due testate, Zelenski ha esortato i membri della Nato a imporre una no-fly zone per fermare l’aviazione russa. Ha insistito che «una no-fly zone sarebbe una misura preventiva e non intesa a trascinare l’alleanza della Nato in guerra contro la Russia». In un messaggio alla sessione straordinaria dell’assemblea plenaria al Parlamento europeo, il presidente ucraino ha affermato: «Con noi l’Unione Europea si rafforzerà sicuramente. Senza l’Europa, l’Ucraina sarà sola».\n', 'Un post condiviso da Володимир Зеленський (@zelenskiy_official)\n', '16.43 – L’Italia avvia la procedura di revoca delle onorificenze ai cittadini russi \n', 'Il ministero degli Esteri ha fatto sapere che nelle ultime ore è stata avviata la procedura per la revoca delle onorificenze concesse a cittadini russi, così come annunciato nei giorni scorsi dal ministro Luigi Di Maio. A renderlo noto sono fonti della Farnesina. \n', '16.35 – I russi colpiscono la torre della tv di Kiev\n', '\n', 'Il tuo browser non supporta il tag iframe\n', 'Le forze armate russe hanno colpito la torre della tv di Kiev. I canali televisivi del Paese hanno smesso di trasmettere pochi minuti fa. Lo rende noto tramite Twitter The Kyiv Independent. Di seguito le immagini del raid aereo. \n', '16.26 – Johnson tra i soldati: «Il Regno Unito non combatterà contro le forze russe in Ucraina»\n', 'Parlando dalla base militare estone, a Tapa, il premier britannico Boris Johnson ha chiarito che il Regno Unito «non combatterà contro le forze russe in Ucraina». Il premier ha dichiarato tra i militari e i carri armati britannici del contingente Nato, con accanto la prima ministra dello Stato baltico, Kaja Kallas, e il segretario generale della Nato, Jens Stoltenberg. Johnson ha anche detto che i raid russi sulla città di Kharkiv sono «assolutamente disgustosi» e ha ricordato alcuni degli attacchi a Sarajevo durante la guerra in Bosnia. «Sembra proprio un’atrocità commessa deliberatamente contro un centro civile», ha commentato. Poco prima aveva twittato un messaggio di supporto e assistenza per gli ucraini in fuga dalla guerra: «Renderemo più facile per gli ucraini che vivono nel Regno Unito portare i loro parenti nel nostro Paese, offriremo fino a 220 milioni di sterline di aiuti umanitari e di emergenza e abbiamo previsto 1.000 soldati per aiutare la risposta umanitaria nei paesi vicini». \n', '16.15 – Blinken chiede l’uscita della Russia dal Consiglio Onu dei diritti umani\n', '«Dopo le orribili violazioni non dovrebbe essere più autorizzata. La Russia dovrebbe essere esclusa dal Consiglio Onu per i diritti umani». Questa la richiesta del segretario di stato Usa Antony Blinken nel corso del suo intervento alla 49esima sessione dell’Unhrc. «Ci si dovrebbe chiedere se uno Stato membro delle Nazioni Unite che cerca di occupare un altro Stato membro delle Nazioni Unite commettendo orribili violazioni dei diritti umani e causando enormi sofferenze umanitarie – afferma Blinken nel suo videomessaggio – debba essere autorizzato a rimanere in questo Consiglio». «Se il presidente russo Vladimir Putin vincerà la guerra in Ucraina la crisi umanitaria si aggraverà», sono state le parole del segretario di Stato Usa nel corso del suo intervento. \n', '15.55 – Kuleba chiede la mediazione della Cina per il cessate il fuoco\n', 'Nuova richiesta del ministro degli Esteri ucraino Dmytro Kuleba nel corso di una telefonata con il suo omonimo cinese Wang Yi. L’Ucraina è pronta a rafforzare la comunicazione con la Cina e «aspetta con impazienza una mediazione della parte cinese per realizzare il cessate il fuoco». Il resoconto della telefonata è stato riferito da Pechino. Kuleba ha dunque annunciato un primo round di negoziati ucraino-russi, affermando che «porre fine alla guerra è la massima priorità della parte ucraina» che è «aperta a negoziare una soluzione con positività e sincerità». Malgrado gli intoppi, la parte ucraina «rimane calma ed è disposta a continuare i negoziati». La Cina dal canto suo ha fatto sapere che «deplora lo scoppio del conflitto tra Ucraina e Russia ed è estremamente preoccupata per i danni ai civili». \n', '«La nostra posizione di base è aperta, trasparente e coerente – si legge nella nota del ministro di Pechino -. Abbiamo sempre sostenuto il rispetto della sovranità e dell’integrità territoriale di tutti i Paesi. In risposta all’attuale crisi, la Cina invita Ucraina e Russia a trovare una soluzione al problema attraverso i negoziati e sostiene tutti gli sforzi internazionali costruttivi che portino a una soluzione politica». Kuleba ha poi fatto sapere di aver incontrato online, nel primo pomeriggio, i ministri degli Esteri del Triangolo di Weimar di Polonia, Francia e Germania, ai quali ha chiesto di rafforzare la pressione delle sanzioni sulla Russia affinché Mosca «metta fine ai suoi crimini di guerra in Ucraina e fornisca all’Ucraina più armi, sostegno finanziario e umanitario». \n', '15.45 – Esplosione a Kiev, suonano le sirene d’allarme\n', 'A Kiev è stata avvertita una nuova esplosione. A renderlo noto è il quotidiano Kyiv Independent. Un minuto dopo il raid aereo nella capitale ucraina sono risuonate sirene di allarme che hanno ricordato ai cittadini di andare a ripararsi nel rifugio più vicino. \n', '15.36 – Guterres fa un appello «salvavita» per gli oltre 1,6 miliardi di persone in fuga \n', 'Il segretario generale dell’Onu, Antonio Guterres, lancia un appello di emergenza per offrire supporto e assistenza alle persone che fuggono dalla guerra, agli sfollati in Ucraina e nella regione. «Il Paese – fa sapere il segretario generale – richiede 1,1 miliardi di dollari per soddisfare le crescenti esigenze umanitarie di oltre 6 milioni di persone sfollate e colpite dalle operazioni militari nei prossimi tre mesi». In un secondo appello Guterres fa richiesta di 551 milioni di dollari per aiutare gli ucraini fuggiti oltre confine, perlopiù in Polonia, Ungheria, Romania e Moldavia. «Entrambi i piani includono fondi per aumentare le forniture mediche e sanitarie essenziali, acqua potabile, riparo e protezione», ha spiegato il segretario generale dell’Onu. «La comunità internazionale deve dare un inequivocabile sostegno», ha aggiunto esortando i governi a rispondere a quelli che chiama «appelli salvavita».\n', '15.15 – L’ambasciatore russo a Roma: «Ue responsabile delle armi letali a Kiev» \n', '«I cittadini e le strutture della Ue coinvolti nella fornitura di armi letali alle Forze armate ucraine saranno ritenuti responsabili di qualsiasi conseguenza di tali azioni nel contesto dell’operazione militare speciale in corso. Non possono non capire il grado di pericolo delle conseguenze». Sono queste le parole durissime dell’ambasciatore russo a Roma Sergey Razov. «L’Ue si è definitivamente schierata con il regime di Kiev, che ha scatenato una politica di genocidio contro parte della sua stessa popolazione». «I funzionari di Bruxelles, che fino a poco tempo fa si dipingevano come partner strategico del nostro Paese, ora non si fanno più scrupoli a dire che intendono infliggere “il massimo danno alla Russia, distruggere la sua economia e impedire la sua crescita economica” – scrive Razov in una nota in cui condanna le sanzioni degli Stati europei contro Mosca -. Vogliamo assicurarvi che non sarà così. Le azioni dell’Ue non resteranno senza risposta. La Russia continuerà a perseguire i suoi interessi nazionali vitali a prescindere dalle sanzioni e dalle loro minacce. È ora che i Paesi occidentali capiscano che il loro dominio indiviso nell’economia globale è cosa del passato».\n', '14.50 – Kiev: la Russia «fabbricherà notizie false sulla nostra resa»\n', 'La Russia si sta preparando a lanciare una «operazione di informazione e psicologica su larga scala» contro l’Ucraina, dice il ministro della Difesa Oleksiy Reznikov. «Il suo obiettivo è spezzare la resistenza degli ucraini e dell’esercito ucraino con le menzogne», ha detto Reznikov in una nota. Secondo il ministro della Difesa, la Russia ha pianificato di creare «problemi di comunicazione» e di fabbricare rapporti secondo cui la leadership militare e politica dell’Ucraina ha «accettato di arrendersi» alle forze russe. «A conferma di ciò, verranno diffusi documenti falsi, presumibilmente firmati, e video falsi modificati», ha affermato Reznikov. «Questa è una bugia. Questo non accadrà. Non ci sarà resa!».\n', '14.38 – Il sindaco di Kiev: «Il nemico è alla periferia della capitale»\n', 'Il sindaco di Kiev, Vitali Klitschko, dice in un videomessaggio che «il nemico è alla periferia della capitale», aggiungendo che l’esercito ucraino si sta «preparando a difendere Kiev». «Le nostre forze armate, le forze di difesa territoriale, stanno combattendo eroicamente per la nostra terra», spiega Klitschko. «Fortificazioni e posti di blocco sono stati costruiti agli ingressi della città. Chiedo a tutti di mantenere la calma. Non uscite inutilmente e restate nei rifugi in caso di allarme». L’enorme convoglio militare russo lungo 60 chilometri – composto da veicoli corazzati, carri armati, artiglieria rimorchiata e altri veicoli logistici – e visto dalle immagini satellitari avrebbe raggiunto la periferia della capitale ucraina, Kiev.\n', '14.24 – La Farnesina sposta l’ambasciata italiana a Leopoli\n', 'In ragione del deterioramento della situazione di sicurezza a Kiev e della conseguente impossibilità di garantire una piena funzionalità, è in corso il trasferimento a Leopoli dell’Ambasciata d’Italia a Kiev per continuare a svolgere le proprie funzioni, così come altre ambasciate già trasferitesi, che erano presenti a Kiev. Lo comunica la Farnesina. Nel frattempo, scrive la Tass, l’esercito russo ha invitato tutti i cittadini della regione di Kiev che abitano vicino a ripetitori di telecomunicazioni a lasciare le loro case. E il ministero della Difesa di Mosca fa sapere che le forze delle due autoproclamate repubbliche separatiste ucraine di Lugansk e Donetsk sono avanzate per diverse decine di chilometri e si sono congiunte con le forze russe presenti sul territorio ucraino. \n', '14.05 – Mosca: Domani riprendono i negoziati con Kiev\n', 'Secondo Tass e Ria Novosti, i negoziati tra Mosca e Kiev riprenderanno domani\n', '13.55 – La resistenza di Kupyansk\n', 'A Kupyansk, città occupata dell’area di Kharkiv, nella parte orientale dell’Ucraina, i cittadini provano a contrastare un mezzo militare russo, scagliandosi contro un mezzo in movimento e agitando bandiere dell’Ucraina. Tra loro ci sono anche bambini come si evince da un video postato su TikTok. Una bandiera del paese, in un altro filmato postato su Twitter, viene issata davanti a un edificio della città. \n', '13.52 – «Attesi 800-900mila profughi in Italia\n', '«Sono attesi in Italia circa 800-900mila profughi ucraini. E’ una stima che si basa sul fatto che gli ucraini in Italia sono circa 250mila, che molti parenti cercheranno di congiungersi a loro e che ogni famiglia ucraina ha in media 2-3 figli», dice all’Ansa sul possibile flusso di profughi che potrebbe arrivare in Italia è Fabio Prevedello, dell’Associazione Culturale Europea Italia-Ucraina.\n', '13.00 – L’interprete piange mentre traduce le parole di Zelensky\n', '«Stiamo combattendo per la nostra terra. E per la nostra libertà». Ha la voce spezzata dalla commozione l’interprete in onda sulla CNN mentre traduce in tempo reale il discorso del presidente ucraino\xa0Volodymyr Zelensky al parlamento europeo e le sue parole che fanno riferimento ai bambini uccisi dagli attacchi dei russi. \n', '12.55 – Il presidente ucraino al PE: «Dimostrateci che siete con noi»\n', '«Dimostrateci che siete con noi: vogliamo essere membri dell’Unione europea». In collegamento – un collegamento «che salta, scusate, ci sono i bombardamenti» – con la seduta plenaria straordinaria del\xa0Parlamento europeo\xa0a Bruxelles sulla guerra in Ucraina, il presidente Zelensky, viene salutato con un lungo applauso. «Ogni giorno per qualcuno questo può essere l’ultimo giorno: parlo dei miei cittadini, dei cittadini ucraini che difendono la libertà a caro prezzo. Noi oggi diamo la nostra vita per la libertà». «Sosterremo il Paese, non guarderemo dall’altra parte», dice la presidente del Parlamento Ue\xa0Roberta Metsola. «Ci troviamo davanti a una minaccia esistenziale per l’Europa così come la conosciamo». \n', '12.23 – Uno studente indiano morto nell’attacco a Kharkiv\n', 'Secondo la Bbc, fonti ucraine parlando di circa 20 persone rimaste ferite nell’esplosione dell’edificio amministrativo di Kharkiv e che sei persone erano state recuperate: non è chiaro se vive o morte. Ora il ministro degli Esteri indiano ha detto che uno studente indiano è stato ucciso nell’attacco di stamane nella seconda città più grande dell’Ucraina. Dozzine di morti tra i civili sono state segnalate dopo il bombardamento russo della città lunedì. Il presidente dell’Ucraina ha definito l’attacco alla città un crimine di guerra, affermando che ci sono testimonianze oculari di civili deliberatamente presi di mira. Secondo l’Onu ci sono state più di 400 vittime civili durante la guerra, di cui almeno 102 morti.\n', '12.21 – Kharkiv contro i russi\n', 'Il video messaggio dei residenti di Kharkiv, seconda città dell’Ucraina e al sesto giorno di guerra sotto attacco, teatro di un’esplosione in centro stamane, hanno registrato un video messaggio per i russi dopo la distruzione del palazzo del governo.\n', '12.01 – Truppe bielorusse sarebbero entrate in Ucraina\n', 'Le truppe bielorusse avrebbero attraversato il confine con l’Ucraina per unirsi all’invasione russa. La notizia è riportata dai media internazionali Politico e Daily Beast, entrambi citando una dichiarazione del Parlamento ucraino: «Le truppe bielorusse sono entrate nella regione di Chernihiv, nell’Ucraina settentrionale». Al momento non ci sono al momento altre conferme.\n', '11.59 – Razzi su Cherson\n', 'A Cherson, città dell’Ucraina del sud che sarebbe al momento circondata dai russi, un razzo ha colpito una struttura idrica.\n', '11.43 – Il Cremlino: Nessun colloquio tra Putin e Zelensky\n', 'Non ci sono piani per colloqui diretti tra Vladimir Putin e il presidente ucraino Volodomyr Zelensky, dice il portavoce del Cremlino Peskov secondo quanto riporta la Tass. La notizia di un eventuale colloquio tra i due leader si era diffusa in queste ore.\n', '11.37 – La Nato: «Non cerchiamo il conflitto, Putin fermi la guerra»\n', 'In queste ore «per la prima volta stiamo dispiegando le forze di risposta della Nato e truppe francesi sono in arrivo in Romania», dice il segretario generale della Nato Jens Stoltenberg in conferenza stampa dalla base militare Lask, in Polonia. «Noi proteggeremo e difenderemo qualsiasi territorio della Nato. Noi siamo un ‘Alleanza difensiva. Non cerchiamo il conflitto con la Russia, che deve immediatamente fermare la guerra e tornare alla diplomazia. La guerra di Putin ha effetti su tutti e gli Alleati della Nato sono uniti. La Nato non invierà truppe in Ucraina o aerei nel suo spazio aereo», aggiunge Stoltenberg. «Gli Alleati provvedono al supporto militare» per Kiev. Ma «non manderemo aerei in Ucraina perché si tratterebbe di un’interferenza in questa guerra», conferma il presidente della Polonia Andrzej Duda. \n', '11.30 – Lavrov: «Inaccettabili le armi nucleari Usa in Europa»\n', 'Molte delegazioni di diplomatici, tra cui quella ucraina insieme ad altri paesi occidentali, oggi si sono alzati e hanno abbandonato la sala della Conferenza sul disarmo a Ginevra, boicottando l’intervento del ministro russo Sergei Lavrov. Il videomessaggio di Lavrov era preregistrato: il ministro ha infatti annullato la sua partecipazione in presenza a causa di «sanzioni anti-russe» che gli vietano di sorvolare l’Unione europea. regime di Kiev cospira per sviluppare il suo arsenale atomico, è una minaccia alla sicurezza internazionale, dice Lavrov nel videomessaggio. «Stiamo lavorando per evitare l’emergere di armi nucleari in Ucraina», dice secondo quanto riporta la Tass. «È inaccettabile per la Russia che alcuni Paesi europei ospitino armi nucleari degli Stati Uniti. È il momento di rimandarle a casa», dice il ministro degli Esteri russo.\n', '11.20 – Le Nazioni Unite: «Più di 660 mila rifugiati hanno lasciato l’Ucraina»\n', 'Sono oltre 660 mila i rifugiati che hanno lasciato l’Ucraina in questi primi 6 giorni di guerra. Lo riferiscono le Naziono Unite. \n', '10.49 – Mosca, l’offensiva «continua fino al raggiungimento degli obiettivi»\n', 'La Russia proseguirà l’offensiva dell’Ucraina fino al raggiungimento di «tutti gli obiettivi», dice il ministro della Difesa russo Sergey Shoigu. \n', '9.26 – La risoluzione del Parlamento europeo\n', 'Il Parlamento europeo nel primo pomeriggio si occuperà della proposta di risoluzione sulla guerra in Ucraina. I contenuti: sanzioni alla Bielorussia, restrizioni sulle importazioni di petrolio e gas e un richiamo forte a Unione europea e Nato. Il documento è composto da 46 articoli che saranno protagonisti della discussione in mattinata, alla fine della quale il presidente ucraino Zelensky interverrà in collegamento da Kiev. Il testo, che non è un provvedimento di legge, dà un’indicazione alla Commissione sul percorso dei prossimi giorni. Il Parlamento appoggia la richiesta dell’Ucraina di entrare a far parte dell’Unione. L’articolo 34 «invita le istituzioni dell’Unione ad adoperarsi per concedere all’Ucraina lo status di paese candidato all’adesione all’UE, in linea con l’articolo 49 del trattato sull’Unione europea e sulla base del merito e, nel frattempo, a continuare ad adoperarsi per la sua integrazione nel mercato unico dell’Unione in virtù dell’accordo di associazione».\n', 'Nel documento si legge una «condanna, nei termini più forti possibile, dell’aggressione russa all’Ucraina» e si chiede un cessate il fuoco immediato. Dura la presa di posizione poi del Parlamento europeo verso la Bielorussia, ribadita con forza la solidarietà al popolo ucraino. Per gli eurodeputati l’annessione delle repubbliche separatiste da parte di Putin è «illegale», ed è da respingere con fermezza la minaccia sul nucleare avanzata da Putin. Oltre alla proposta di nuove e più pesanti sanzioni, anche al paese guidato da Lukashenko, c’è anche quella di una limitazione nell’importazione di petrolio e gas. Sulla Nato infine: nel testo si legge che l’Alleanza atlantica e l’Unione europea devono «prepararsi ad ogni possibilità». \n', '8.36 – Ancora sirene d’allarme a Kiev\n', 'A Kiev suonano le sirene dell’allarme bomba, dopo una notte relativamente tranquilla rispetto ai giorni scorsi. \n', '8.11 – La Cecenia ammette le perdite\n', ' Il leader ceceno, Ramzan Kadirov, che\n', 'sabato ha riferito della morte di due combattenti della repubblica\n', 'russa in Ucraina. «Riguardo alle vittime, ci sono purtroppo già\n', 'perdite tra i nativi della Repubblica cecena. Due sono morti, altri\n', 'sei sono rimasti feriti», ha scritto su Telegram, assicurando che «i\n', 'nostri ragazzi eseguiranno qualsiasi ordine del Cremlino».\n', '\n', '7.27 – Ucraina nell’Ue\n', 'La candidatura dell’Ucraina all’entrata\n', 'nell’Unione Europea è stata registrata. Si tratta del primo passo\n', 'per l’entrata nell’Ue e lo ha annunciato il rappresentante ucraino\n', 'presso l’Unione europea, Vsevolod Chentsov. «La domanda di adesione\n', 'dell’Ucraina all’Ue firmata dal presidente Zelensky è stata\n', 'consegnata al rappresentante permanente della Francia (attuale\n', 'presidente di turno) presso l’Ue, Philippe Leglise-Costa. La domanda\n', 'è registrata. Il processo è stato avviato», ha twittato Chentsov.\n', '6.06 – 70 morti a Okhtyrka\n', 'Almeno 70 soldati ucraini hanno perso la vita nei bombardamenti russi di un’unità militare a Okhtyrka. Lo ha detto il capo dell’amministrazione statale regionale di Sumy Dmytro Zhyvytskyi, secondo Kiev Independent. Un video pubblicato su YouTube ha mostrato una base militare in fiamme a Brovary. Le sirene d’attacco suonano a Kiev e in altre città. La città di Cherson, nell’Ucraina meridionale, è quasi completamente circondata dalle truppe russe.\n', '5.15 – Uk: Putin la pagherà\n', 'Il Regno Unito continuerà a esercitare la massima pressione sulla Russia: lo ha detto il premier britannico Boris Johnson prima del suo viaggio di questa mattina in Polonia ed Estonia, dove incontrerà i suoi omologhi e il segretario generale della Nato Stoltenberg . Il presidente russo Vladimir Putin subirà le «conseguenze» della sua invasione dell’Ucraina, ha aggiunto Johnson.\n', '4.44 – Kiev sotto attacco\n', 'Il sindaco della capitale ucraina Vitali Klitschko ha detto che Kiev è sotto attacco e non può resistere a lungo. «Abbiamo sentito le esplosioni ogni ora la notte scorsa, per tutta la notte e negli ultimi quattro giorni – ha detto l’ex pugile campione dei pesi massimi e primo cittadino di Kiev dal 2014 -. Gli abitanti sono molto nervosi, trascorrono molto tempo nei bunker», ha aggiunto. «Siamo pronti a combattere e pronti a morire per il nostro Paese, per le nostre famiglie perché è la nostra casa – ha proseguito -. È il nostro futuro e qualcuno vuole entrare nelle nostre case e rubarci il futuro». Rivolgendosi poi al presidente russo Vladimir Putin, il sindaco ha detto che l’Ucraina non vuole il ritorno della Russia: «Vediamo il nostro futuro come un Paese europeo, moderno e democratico. Questo è tutto. Nessuna discussione. È il nostro obiettivo. Stiamo combattendo per questo. Stiamo combattendo per il nostro Paese. Stiamo combattendo per il nostro sogno».\n', '4.15 – Preoccupazione per il convoglio russo\n', 'C’è preoccupazione per il convoglio russo a pochi chilometri da Kiev. La capitale ucraina rappresenta un obiettivo militare di primaria importanza per la Russia nella sua offensiva. Il convoglio «si estende dall’area intorno all’aeroporto di Antonov (a circa 25 km dal centro di Kiev) a sud fino a Prybirsk a nord», ha spiegato in una email la Maxar Technologies. L’esercito russo cerca di impadronirsi dell’aeroporto di Antonov, che è stato teatro di violenti scontri fin dall’inizio dell’invasione, poiché lo ritiene strategico per la conquista della capitale. Le nuove immagini satellitari di Maxar Technologies mostrano anche colonne di fumo che si alzano da case apparentemente in fiamme lungo il percorso. Sirene antiaeree a Rivne e poco fa anche a Vinnytsia. I residenti devono recarsi al rifugio più vicino. La Cnn spiega che il convoglio è partito dalla Bielorussia. \n', '2.11 – Un convoglio verso Kiev\n', 'Una colonna di mezzi militari russi lunga più di 60 chilometri sta arrivando a Kiev. A documentarlo è la Maxar Technologies, società di immagini satellitari che ha pubblicato fotografie del convoglio ormai alla periferia della Capitale. La colonna militare si estende dalla base aerea Antonov – circa 17 miglia dal centro di Kyiv – a nord di Pribyrsk, ucraina. Nel convoglio sono presenti blindati, carri armati, artiglieria trainata e altri veicoli logistici. La Cnn fa sapere che la Casa Bianca sta monitorando la situazione. \n', '3.16 – Tre edifici distrutti a Kiev Oblast\n', 'Il Kiev Independent dice che un attacco con missili balistici russi ha distrutto tre edifici residenziali a Kiev Oblast. Un razzo ha colpito un dormitorio e due appartamenti a Vasilkov, Bila Tserkva e Kalinovka intorno alle 19 (ora locale), secondo il ministero dell’Interno. Piu’ tardi in serata, un altro attacco missilistico a Bila Tserkva ha distrutto un dormitorio a tre piani. \n', '1.55 – Arriva Starlink \n', 'I servizi Internet dei satelliti Starlink di Elon Musk sono attivi in Ucraina. Lo ha fatto sapere il vice premier ucraino Mykhailo Fedorov, con delega alla trasformazione digitale, che su Twitter ha postato la foto di un camion che trasportava terminali Starlink. Un primo carico è arrivato oggi. La rete satellitare Starlink dovrebbe portare Internet nelle aree colpite dall’assalto dell’esercito russo che ha invaso l’Ucraina giovedì scorso. «Starlink è arrivato. Grazie Elon Musk», ha twittato Fedorov. «Prego», ha replicato il fondatore di SpaceX sul social network.\n', '00.35 – L’Ue: ritiro immediato della Russia\n', 'La presidente della Commissione Europea Ursula von der Leyen chiede alla Russia di ritirarsi immediatamente dall’Ucraina. \n', 'February 28, 2022\n', '0,05 – Zelensky: non perdere tempo \n', ' Il presidente ucraino Volodymyr Zelensky ha esortato la Russia a «non perdere tempo» in Ucraina, avvertendo che i bombardamenti non convinceranno Kiev ad accettare le condizioni di Mosca per una tregua. Il primo round di colloqui – ha ricordato Zelensky in un video diffuso sui social – è avvenuto «sullo sfondo di bombardamenti e di colpi che miravano al nostro territorio. Penso che la Russia tenti in questo modo semplice di far pressione». \n', 'In copertina EPA/SERGEY DOLZHENKO']"
661,news-912085,«Nascondere la guerra costa vite»: l’accusa dell’ex capo delle news del motore di ricerca russo Yandex,https://www.open.online/2022/03/01/guerra-ucraina-denuncia-gerschenzon-ex-capo-news-yandex,2022-03-01 23:03:00,"['«Nascondere la guerra costa vite»: l’accusa dell’ex capo delle news del motore di ricerca russo Yandex\n', '\n', 'Tramite un post Facebook, l’ex capo delle news del principale motore di ricerca russo accusa i suoi ex colleghi di essere complici nel nascondere le informazioni sulla guerra alla popolazione: «Questo costa vite umane. Se non potete fare niente, mollate il lavoro»\n', 'L’ex capo delle news di Yandex, il secondo motore di ricerca russo che fa capo alla più grande società tecnologica della Russia, prende posizione e accusa i suoi ex colleghi di collaborare alla censura di Mosca a favore della guerra. Lev Gerschenzon ha scritto un post su Facebook in cui chiede alle persone con cui lavorava un tempo di smarcarsi dalla strategia del Cremlino di tenere all’oscuro i cittadini su quel che sta succedendo nel conflitto in corso in Ucraina. Gerschenzon pone l’accento su quanto grave sia nascondere informazioni sulla guerra alla popolazione russa, ignara di quello che sta accadendo veramente, e su quanto questo modo di agire di Mosca conferisca ulteriore forza all’intera offensiva russa. Per l’ex responsabile delle news di Yandex, nascondere ogni giorno queste notizie equivale a un costo in vite umane. «E anche voi, miei ex colleghi, siete responsabili di questo» sono le parole scelte da Gerschenzon per colpire le persone con cui un tempo lavorava. E infine l’appello: «Non è troppo tardi per smettere di essere complici di un crimine orribile. Se non potete fare niente, lasciate il lavoro». \n', 'Il post su Facebook di Lev Gerschenzon\n', '«Oggi è il sesto giorno della guerra tra Russia e Ucraina, un giorno in cui i quartieri residenziali di Charkov, dormitori, case maternità sono stati bombardati dai raid aerei. 11 morti e decine di feriti. Oggi è il sesto giorno in cui almeno 30 milioni di utenti russi vedono sulla home page di Yandex che non c’è nessuna guerra, che non ci sono migliaia di soldati russi morti, che non ci sono decine di civili uccisi sotto i bombardamenti russi, che non ci sono decine di prigionieri, che non c’è enorme distruzione in diverse città ucraine.\n', 'Il fatto che una parte significativa della popolazione russa possa credere che non ci sia la guerra è la base e la forza trainante di questa guerra. Yandex oggi è un elemento chiave per nascondere informazioni sulla guerra. Ogni giorno e ogni ora questo tipo di “notizie” costa vite umane. E anche voi, miei ex colleghi, siete responsabili di questo.\n', 'Non esistono leggi russe che non vietino di scegliere il materiale della New Gazeta come titolo di una storia. Non c’è alcuna responsabilità penale se i titoli dei media in lingua russa che non hanno una licenza compariranno su Yandex. Non c’è alcuna responsabilità penale per il servizio “rotto” o “hackerato”. Ogni possibile ripercussione è nulla in confronto ai danni che il servizio ha causato ogni giorno dall’inizio della guerra.\n', 'Non è troppo tardi per smettere di essere complici di un crimine orribile. Se non potete fare niente – mollate. Ricordate, non state rispondendo solo a migliaia di vostri colleghi, ma anche a decine di milioni di utenti. E anche di fronte a milioni di ucraini».']"
662,news-912119,"Nuovo attacco su Kharkiv, fonti ucraine: colpita una caserma con carri armati. Distrutte le munizioni – Il video",https://www.open.online/2022/03/01/guerra-ucraina-attacco-kharkiv-1-marzo-video,2022-03-01 22:27:00,"['Nuovo attacco su Kharkiv, fonti ucraine: colpita una caserma con carri armati. Distrutte le munizioni – Il video\n', '\n', 'Nella sera del sesto giorno di combattimenti in Ucraina si fanno più intensi gli attacchi russi che assediano la capitale e la seconda città del Paese\n', 'I bombardamenti sulle due principali città ucraine, Kiev e Kharkiv, sono ripresi intorno alle 10.40 ora locale. Nella seconda città del Paese, l’esercito russo avrebbe colpito una base d’addestramento dove erano concentrati i carri armati ucraini. Secondo il canale Telegram Ukraine Now, l’attacco russo sarebbe riuscito a far esplodere anche i depositi con le munizioni ancora disponibili. A Kiev, invece, ci sono state diverse esplosioni poco fuori i confini della città, secondo il team dei giornalisti della Cnn sul posto. ']"
663,news-912019,Anche dalla Camera il Sì alle armi in Ucraina: favorevole anche FdI. I distinguo degli ex M5s e le proteste in aula – Il video,https://www.open.online/2022/03/01/ucraina-risoluzione-governo-draghi-camera-video,2022-03-01 20:34:00,"['Anche dalla Camera il Sì alle armi in Ucraina: favorevole anche FdI. I distinguo degli ex M5s e le proteste in aula – Il video\n', '\n', 'Passa con l’appoggio anche dei deputati meloniani la risoluzione del governo per l’invio di aiuti militari all’Ucraina. Proteste a sinistra, con alcuni voti contrari nel gruppo Alternativa e i cartelli di Potere al popolo\n', 'Anche la Camera ha approvato la risoluzione di maggioranza e di Fratelli di Italia relativa alle comunicazioni del presidente del Consiglio Mario Draghi sul conflitto in Ucraina. Alcune parti della risoluzione sono state approvate all’unanimità, mentre su alcune altre sono state registrate posizioni diverse, assunte in particolare dai deputati di Alternativa che in alcuni casi hanno votato contro o sono astenuti. Prima del voto, in Aula alla Camera, si sono susseguite le dichiarazioni dei deputati. \n', 'Meloni: «Aggressione inaccettabile»\n', 'Tra i primi a parlare, la leader di Fdi Giorgia Meloni: «Questo è il tempo del coraggio, della fermezza, di una risposta compatta a un’aggressione militare che non possiamo accettare – ha detto la presidente -. L’Italia non può che camminare al fianco dei suoi alleati. Da decenni guardiamo il mondo dall’unica angolazione che conosciamo la difesa dell’interesse nazionale italiano. Presidente Draghi – ha concluso Meloni rivolgendosi al premier -, se lei si dimostrerà capace di difenderlo, FdI farà la sua parte». \n', 'Letta: «Tutti si domandano se Putin sia sano di mente»\n', 'Poi è stata la volta del segretario del Pd Enrico Letta che ha parlato a lungo del presidente Vladimir Putin che ha scatenato il conflitto: «La differenza tra il Parlamento e il capotavola: noi siamo qua a lottare perché quello solo a capotavola da solo sta scatenando una guerra che distrugge vite e uccide persone. Tutti ci stiamo interrogando: ma è sano di mente? C’è della irrazionalità?». Queste sono state le domande del segretario secondo cui «in una democrazia saremmo in grado di fermare un presidente irrazionale, nell’autocrazia no». Quando al supporto dell’Ucraina, letta ha affermato: «Riteniamo sia necessario allungare le scadenze del patto di stabilità, per consentire ai pezzi di sistema economico che pagheranno un prezzo delle sanzioni di poter resistere. E poi il sostegno col materiale militare. Sappiamo che è il passaggio più difficile, ma anche che nella Costituzione ci sono le ragioni che motivano l’intervento di oggi così come nei principi costituzionali europei». \n', 'Boldrini: «Mi sono astenuta dal voto sulle armi»\n', 'Laura Boldrini ha fatto sapere di aver votato a favore della risoluzione sulla crisi ucraina ma di essersi astenuta dal votare il punto 3 che riguarda la cessione di mezzi militari a Kiev. «Ho votato a favore della risoluzione, perché ci voleva una reazione compatta e nella risoluzione c’è anche una netta condanna a quanto fatto da Putin – ha spiegato la deputata del Pd -. E ci sono anche altri punti che condivido, l’obiettivo della de-escalation militare, l’assistenza ai civili in Ucraina e l’accoglienza delle persone in fuga che arrivano in Italia, i richiedenti asilo, e la sospensione del Patto di stabilità». «Però non ho votato a favore del punto 3, che prevede la cessione di armi e strumenti militari, su cui ho delle riserve – ha precisato l’ex presidente della Camera – perché è in contrasto con l’obiettivo della de-escalation, e poi non credo che questa crisi si risolva con una soluzione militare, non in un contesto di enorme sproporzione fra le parti in campo. È una crisi che si risolve per via politica e diplomatica, non per via militare». ']"
664,news-911959,"L’appello di Zelensky alla Cnn: «Non è un film, gli Usa diano un messaggio forte: non sono io iconico, ma l’Ucraina» – Il video",https://www.open.online/2022/03/01/ucraina-zelensky-cnn-biden-usa-video,2022-03-01 19:03:00,"['L’appello di Zelensky alla Cnn: «Non è un film, gli Usa diano un messaggio forte: non sono io iconico, ma l’Ucraina» – Il video\n', '\n', '«Stiamo combattendo per la nostra vita – ha detto il presidente ai microfoni della testata americana -. Stiamo combattendo per la sopravvivenza. Questa è la più alta delle nostre motivazioni»\n', 'Nel corso di un’intervista esclusiva alla Cnn, Volodymyr Zelensky ha esortato il presidente degli Stati Uniti Joe Biden a lanciare un messaggio «forte e utile» sull’invasione russa dell’Ucraina. Il presidente ucraino ha risposto alle domande della testata americana dal bunker di Kiev nel quale è rifugiato – visto che è uno degli obiettivi principali delle forze armate russe – e dal quale sta guidando i militari ucraini. «La situazione è molto seria… non sono in un film», ha detto alla Cnn Zelensky che – come noto – prima di fare il presidente era un attore di commedie. «Io non sono un’icona, penso che l’Ucraina sia un’icona… L’Ucraina è il cuore dell’Europa, e ora penso che l’Europa veda l’Ucraina come qualcosa di speciale per il mondo. Ecco perché il mondo non può perdere questo qualcosa di speciale». «Stiamo combattendo per la nostra vita – ha detto il presidente -. Stiamo combattendo per la sopravvivenza. Questa è la più alta delle nostre motivazioni». «Ma stiamo combattendo anche per essere membri uguali dell’Europa», ha spiegato ai microfoni della tv americana. «Credo che oggi stiamo mostrando a tutti quello che siamo esattamente». Nel pomeriggio Zelensky ha parlato anche alla sessione straordinaria dell’assemblea plenaria al Parlamento europeo, ricevendo una standing ovation sia prima che dopo il suo discorso: «Con noi l’Unione Europea si rafforzerà sicuramente. Senza l’Europa, l’Ucraina sarà sola», ha affermato il presidente. «Stiamo combattendo solo per la nostra terra e la nostra libertà. Vogliamo vedere i nostri figli vivi. Penso che sia giusto». ']"
665,news-911875,"La disavventura in Ucraina di Sean Penn, costretto a scappare a piedi in Polonia",https://www.open.online/2022/03/01/ucraina-sean-penn-confine-polonia,2022-03-01 18:47:00,"['La disavventura in Ucraina di Sean Penn, costretto a scappare a piedi in Polonia\n', '\n', 'L’attore e regista stava lavorando da novembre a un documentario sull’aggravarsi della crisi \n', 'L’attore e regista Sean Penn ha lasciato l’Ucraina a piedi a causa dell’intensificarsi degli attacchi russi e l’avvicinarsi delle truppe alla capitale. Penn era arrivato nel Paese poco prima dell’invasione ordinata da Vladimir Putin per filmare un documentario sull’aggravarsi delle tensioni tra Kiev e Mosca. Oggi, 1 marzo, ha postato una foto che lo ritrae mentre cammina con i bagagli sul ciglio di un’autostrada intasata di auto in fuga verso il confine con la Polonia. «Io e i miei colleghi abbiamo camminato per chilometri verso il confine dopo aver abbandonato la nostra macchina lungo la strada», ha scritto Penn: «Quasi tutte le auto trasportano donne e bambini senza valigie, e un’auto è il loro unico bene di valore». ']"
666,news-911467,Via libera del Parlamento europeo alla candidatura dell’Ucraina in Ue. Zelensky: «Dimostrateci che non ci lascerete soli» – Il video,https://www.open.online/2022/03/01/parlamento-europeo-plenaria-ucraina-video,2022-03-01 18:15:00,"['Via libera del Parlamento europeo alla candidatura dell’Ucraina in Ue. Zelensky: «Dimostrateci che non ci lascerete soli» – Il video\n', '\n', 'I voti favorevoli sono stati 637. Von der Leyen: «Europa e Ucraina vicine come non mai»\n', 'Via libera dal Parlamento europeo alla bozza di una risoluzione sull’ingresso dell’Ucraina nell’Unione europea, che nel testo contiene anche l’attacco della Russia. Il documento è stato approvato con 637 voti a favore, 13 contrari e 26 astenuti. Con la maggioranza favorevole, gli eurodeputati chiedono che «le istituzioni dell’Unione si adoperino per concedere a Kiev lo status di paese candidato all’adesione all’Ue», e che tale procedura sia «in linea con l’articolo 49 del trattato sull’Unione europea e sulla base del merito». Per l’occasione, oggi c’è stata a Bruxelles una seduta plenaria straordinaria, dopo che lunedì 28 febbraio Volodymyr Zelensky aveva firmato la richiesta formale. Il giorno prima, von der Leyen aveva dichiarato in un’intervista a Euronews di volere l’Ucraina nell’Unione, accelerando la reazione di Kiev. \n', 'A votare contro la risoluzione sono stati:\n', 'Cosa succede ora\n', 'L’articolo 49, al quale si appella la risoluzione, fornisce la base giuridica per qualsiasi Stato europeo che intenda aderire all’Unione. Il voto di oggi non è un atto vincolante, ma è servito a capire da che parte tira il vento in Ue. L’Eurocamera ha confermato quanto anticipato da von der Leyen durante il suo intervento: «C’è ancora una lunga strada da percorrere – aveva detto – ma sono sicura che nessuno in questo emiciclo può negare che un popolo che difende così coraggiosamente i nostri valori appartenga alla nostra famiglia».\n', 'Gli interventi alla plenaria\n', '«Sosterremo il Paese, non guarderemo dall’altra parte», ha detto in apertura dei lavori la presidente del Parlamento Ue Roberta Metsola. «Ci troviamo davanti a una minaccia per l’Europa così come la conosciamo». Oltre a Mesola e Zelensky, sono intervenuti anche il presidente del Consiglio europeo Charles Michel, la presidente della Commissione europea Ursula von der Leyen e il commissario Ue agli Affari esteri Josep Borrell. Prima del discorso del presidente ucraino, i presenti hanno fatto un lungo applauso di supporto rivolgendosi a lui, all’ambasciatore e ai cittadini ucraini. \n', 'Il discorso di Zelensky in videoconferenza\n', '«Dimostrateci che siete con noi: vogliamo essere membri dell’Unione europea», ha detto in collegamento il presidente ucraino. «Ogni giorno per qualcuno questo può essere l’ultimo giorno: parlo dei miei cittadini, dei cittadini ucraini che difendono la libertà a caro prezzo. Sono molto lieto di sentire quel che viene detto qui al Parlamento, di sentire l’unità di tutti i Paesi dell’Ue. Ma il prezzo da pagare è altissimo: è una tragedia per tutto il mio Paese». «Noi oggi diamo la nostra vita per la libertà: stiamo rinunciando alle persone migliori, alle più forti, alle più coraggiose», ha continuato in un discorso a braccio. «Gli ucraini sono incredibili. Amiamo dire che vinceremo contro tutti, e io sono convinto di questo. È chiara la scelta europea dell’Ucraina: vorrei sentire da parte vostra che questa scelta viene incoraggiata». Zelensky ha poi ricordato i bombardamenti di questi giorni, che «hanno ucciso 16 bambini e decine di civili», e la resistenza del popolo ucraino. \n', 'Von der Leyen: «Europa e Ucraina vicine come non mai»\n', '«Per l’Europa questo è il momento della verità. Noi siamo uniti e restiamo uniti», ha detto von der Leyen durante il suo intervento. «Questo non riguarda soltanto l’Ucraina: come risponderemo noi oggi all’invasione russa determinerà il nostro futuro. Dobbiamo dimostrare il potere della nostra democrazia, della nostra popolazione che lotta per la libertà». La presidente ha poi detto: «L’Europa e l’Ucraina sono già vicine come mai prima d’ora. Discuteremo dei passi successivi».\n', 'Immagine di copertina: EPA/STEPHANIE LECOCQ']"
667,news-911817,"Colpita la torre della Tv di Kiev, così l’esercito russo ha spento i segnali televisivi ucraini – Il video",https://www.open.online/2022/03/01/russia-vs-ucraina-torre-tv-kiev-video,2022-03-01 16:49:00,"['Colpita la torre della Tv di Kiev, così l’esercito russo ha spento i segnali televisivi ucraini – Il video\n', '\n', 'Il Cremlino aveva anticipato di voler reprimere con armi a guida di precisione tutti gli «attacchi informativi contro la Russia» in corso dalla capitale ucraina\n', 'L’esercito russo ha colpito la torre della Tv a Kiev, secondo quanto riporta The Kyiv Indipendent su Twitter. Secondo le autorità ucraine ci sarebbero state almeno cinque vittime. L’attacco ha interrotto tutti i segnali televisivi delle emittenti ucraine, che potrebbero ancora riprendere a trasmettere se non è stato danneggiato anche il generatore di energia di riserva, come viene spiegato sul canale Telegram Ukraine Now. Due ore prima, l’Agenzia russa Tass aveva diffuso l’avviso del ministero della Difesa russo che invitava la popolazione di Kiev a lasciare le proprie abitazioni vicine a «nodi di collegamento» e «strutture militari» per l’arrivo di: «imminenti attacchi» dell’esercito russo. L’obiettivo del Cremlino sarebbe quello di rispondere con «armi a guida di precisione» agli «attacchi informativi contro la Russia». Perciò l’esercito russo ha annunciato di voler colpire le strutture della Sbu, l’agenzia governativa di Kiev sulla sicurezza, e il Pso, il centro di informazioni e operazioni psicologiche ucraine. ']"
668,news-911699,"I due volti M5s sull’Ucraina: mentre Di Maio condanna Putin, il presidente commissione Esteri vota contro le armi a Kiev – Il video",https://www.open.online/2022/03/01/ucraina-senato-commissione-esteri-m5s-di-maio-putin-video,2022-03-01 16:36:00,"['I due volti M5s sull’Ucraina: mentre Di Maio condanna Putin, il presidente commissione Esteri vota contro le armi a Kiev – Il video\n', '\n', 'Vito Petrocelli e Manlio Di Stefano (sottosegretario di Di Maio) rappresentano l’altra faccia del Movimento sul fronte della politica estera\n', 'Il Movimento 5 Stelle si divide sugli aiuti all’Ucraina in chiave antirussa. Mentre il ministro degli Esteri Luigi Di Maio postava le terribili immagini dei bombardamenti di Kharkiv, il presidente della Commissione Esteri del Senato Vito Petrocelli, membro del suo stesso partito, votava contro la risoluzione unitaria del governo sul sostegno anche militare a Kiev. Ieri, 28 febbraio, Petrocelli – notoriamente filorusso – aveva dichiarato di non voler votare alcun provvedimento che prevedesse l’invio di armi letali all’Ucraina, pur condannando pubblicamente l’aggressione militare di Mosca. Tra gli altri nomi filorussi nel Movimento spicca quello del sottosegretario agli Esteri Manlio Di Stefano. Per il momento, Giuseppe Conte non ha commentato l’accaduto, ma, secondo alcune fonti di stampa, la posizione di Petrocelli potrebbe costargli la presidenza in Commissione Esteri. Tra gli assenti alla votazione in Senato di oggi, invece, ce ne sono 5 del M5s: Mauro Coltorti, Gianni Pietro Girotto, Patty L’abbate, Daniele Pesco e Ruggiero Quarto.\n', 'Un post condiviso da Luigi Di Maio (@luigi.di.maio)\n', 'Contro il senatore Petrocelli sono scoppiate dure polemiche all’interno del M5s, con diverse richieste di dimissioni dal suo ruolo di presidente della Commissione Esteri al Senato. Fonti interne al MoVimento riferiscono comunque che non ci sarà alcuna sanzione nei confronti del senatore, essendo il suo un caso di voto contrario a una risoluzione e non alla fiducia per il governo. \n', 'Immagine di copertina: ANSA/ALESSANDRO DI MEO']"
669,news-911741,"Ucraina, nuova esplosione a Kiev. Scene di panico alla stazione mentre suonano le sirene – Il video",https://www.open.online/2022/03/01/ucraina-kiev-esplosione-stazione-video,2022-03-01 16:18:00,"['Ucraina, nuova esplosione a Kiev. Scene di panico alla stazione mentre suonano le sirene – Il video\n', '\n', 'I cittadini di Kiev si ammassano alla stazione per sfuggire ai bombardamenti sulla capitale\n', 'Pochi minuti fa a Kiev è stata assordata dal rumore di un’esplosione, subito seguito da quello delle sirene, segno che un nuovo attacco sarebbe imminente. Riferisce The Kyiv Independent che un raid aereo sta per abbattersi sulla capitale ucraina. Il suono delle sirene ha causato panico tra gli abitanti che hanno affollato le stazioni nel tentativo di lasciare la città.\n', 'Chaotic, desperate scenes at Kyiv Central Railway as people scramble for limited space on trains going west. Can’t believe what I’m seeing. A mother was just briefly separated from her child on the platform and her scream was something I’m not sure I can find words to describe. pic.twitter.com/RKNFifZj2n\n', 'Live: Air Siren Rise Up in Kyiv#Kyiv #Ukraine #Russia #UkraineRussiaWar #UkraineKrieg #UkraineInvasion #UkraineRussie #RussiaUkraine #Russian pic.twitter.com/QipUmH7NDL']"
670,news-911663,Johnson senza parole davanti a una donna ucraina che chiede di fermare i bombardamenti – Il video,https://www.open.online/2022/03/01/polonia-guerra-russia-vs-ucraina-boris-johnson-conferenza-stampa-video,2022-03-01 15:11:00,"['Johnson senza parole davanti a una donna ucraina che chiede di fermare i bombardamenti – Il video\n', '\n', 'Secondo il “Daily Mail” la donna che ha interrotto la conferenza stampa del primo ministro del Regno Unito sarebbe uno dei vertici dell’autorità anti corruzione dell’Ucraina\n', 'Il video pubblicato su Twitter è arrivato in due ore a due milioni di visualizzazioni. Abbastanza per lasciar intendere quanto è alta l’attenzione sulla situazione in Ucraina. A Varsavia, in Polonia, la conferenza stampa del primo ministro del Regno Unito Boris Johnson è stata interrotta da una donna che ha chiesto a lui e a tutto l’Occidente di fare di più per l’Ucraina: «I bambini e le donne ucraine hanno paura per le bombe e i missili che arrivano dal cielo. Stiamo chiedendo disperatamente alle nazione dell’Occidente di proteggere i nostri cieli. Abbiamo chiesto una No Fly Zone e ci avete risposto che questo potrebbe portare alla Terza Guerra Mondiale. Ma qual è l’alternativa signor Presidente? Osservare? Qual è l’alternativa per una No Fly Zone? Come possono fare le donne ad attraversare il confine con dei bambini in braccio? Il Regno Unito ha garantito per la nostra protezione al Memorandum di Budapest». \n', 'Il memorandum di Budapest è un accordo che l’Ucraina ha firmato nel dicembre del 1994 con Stati Uniti, Regno Unito e Russia: al centro dell’intensa c’era la cessione delle testate nucleari rimaste in Ucraina dopo lo scioglimento dell’Urss. L’Ucraina si è impegnata a inviare 1.900 testate in Russia per lo smaltimento in cambio della protezione da parte delle nazioni con cui ha firmato il patto. Secondo il Daily Mail la donna che ha interrotto Johnson sarebbe stata uno dei vertici della Autorità anti -corruzione dell’Ucraina.']"
671,news-911355,"Ucraina, sì del Senato alla risoluzione sull’invio delle armi. Draghi: «L’Italia impegnerà 3.400 militari»",https://www.open.online/2022/03/01/guerra-ucraina-discorso-draghi-senato,2022-03-01 14:05:00,"['Ucraina, sì del Senato alla risoluzione sull’invio delle armi. Draghi: «L’Italia impegnerà 3.400 militari»\n', '\n', 'Sono stati 244 voti favorevoli e 13 quelli contrari. Respinte le risoluzioni di Nugnes, Fattori, e Paragone\n', 'Il Senato ha approvato la risoluzione bipartisan sugli aiuti all’Ucraina con 244 voti favorevoli, 13 contrari e 3 astenuti. Respinte le quattro risoluzioni presentate rispettivamente da Paola Nugnes (Misto, Mattia Crucioli (Alternativa), Elena Fattori (Misto) e Gianluigi Paragone (Italexit) che hanno avuto parre contrario dal governo. Durante l’incontro con il Senato, il presidente del Consiglio Mario Draghi ha approfondito due punti: il primo è che ora non è il momento del dialogo con la Russia, la seconda è che le azioni del Cremlino sono state premeditate da lungo tempo: «Quando ci sono grandi cambiamenti, la sensazione è di entrare in periodo completamente diverso di quanto visto finora, in questi momenti la prima pulsione è di fare i conti con se stessi e con gli altri, di dire ‘Io avevo visto giusto, tu no, ho ragione’ oppure dire ‘io ho sbaglio però per buoni motivi’. Ho la sensazione che questo sia marginale, non è il momento di fare i conti con se stessi e con gli altri ma di fare i conti con la storia, non quella passata ma di oggi e di domani. Sono azioni premeditate. La Banca Centrale della Russia ha aumentato di sei volte le sue riserve a partire dal 2014. Ho l’impressione che non sia il momento del dialogo. Ora i valori della nostra Repubblica sono minacciati». \n', 'Il discorso\n', '«L’invasione dell’Ucraina da parte della Russia segna una svolta decisiva nella storia europea. Negli ultimi decenni, molti si erano illusi che la guerra non avrebbe più trovato spazio in Europa. Che gli orrori che avevano caratterizzato il Novecento fossero mostruosità irripetibili. Che le istituzioni multilaterali create dopo la Seconda Guerra Mondiale fossero destinate a proteggerci per sempre. In altre parole, che potessimo dare per scontate le conquiste di pace, sicurezza, benessere che le generazioni che ci hanno preceduto avevano ottenuto con enormi sacrifici». Questo è l’inizio del discorso del presidente del consiglio Mario Draghi nelle comunicazioni del governo al Senato sulla guerra in Ucraina. \n', 'I piani di Mosca\n', 'Il premier spiega che «mentre condanniamo la posizione di Putin dobbiamo ricordarci che questo non è uno scontro contro la nazione e i suoi cittadini». E segnala gli arresti a Mosca e San Pietroburgo di chi protesta in Russia contro la guerra. Per Draghi «Il disegno revanscista del presidente Putin si rivela oggi con contorni nitidi, nelle sue parole e nei suoi atti. Nel 2014, la Russia ha annesso la Crimea con un referendum illegale, e ha incominciato a sostenere dal punto di vista finanziario e militare le forze separatiste nel Donbass. La settimana scorsa, ha riconosciuto – nel più totale sprezzo della sovranità ucraina e del diritto internazionale – le due cosiddette repubbliche di Donetsk e Lugansk. Subito dopo, in seguito a settimane di disinformazione, ha invaso l’Ucraina con il pretesto di ‘un’operazione militare speciale’». \n', '«Sinora, i piani di Mosca per un’invasione rapida e una conquista di ampie fasce del territorio ucraino in pochi giorni sembrano fallire, anche grazie all’opposizione coraggiosa dell’esercito e del popolo ucraino e all’unità dimostrata dall’Unione Europea e dai suoi alleati», ha fatto notare il premier. «Le truppe russe proseguono la loro avanzata per prendere possesso delle principali città. Una lunga colonna di mezzi militari è alle porte di Kiev, dove nella notte si sono registrati raid missilistici, anche a danno di quartieri residenziali, ed esplosioni. Aumentano le vittime civili di questo conflitto ora che l’attacco, dopo aver preso di mira le installazioni militari, si è spostato nei centri urbani».\n', 'Gli sfollati \n', 'Poi Draghi ha toccato il tema degli sfollati: «L’Italia è impegnata in prima linea per sostenere l’Ucraina dal punto di vista umanitario e migratorio, in stretto coordinamento con i partner europei e internazionali. La situazione umanitaria nel Paese è sempre più grave». E poi: «L’Ufficio delle Nazioni Unite per il Coordinamento degli Affari Umanitari ha stimato in 18 milioni il numero di persone che potrebbe necessitare di aiuti umanitari nei prossimi mesi. L’Alto Commissariato delle Nazioni Unite per i Rifugiati (UNHCR) stima che gli sfollati interni potrebbero raggiungere cifre tra i 6 e i 7,5 milioni e i rifugiati fra i 3 e i 4 milioni. Sono stimate in circa 400 mila le persone che hanno lasciato l’Ucraina, in direzione principalmente dei Paesi vicini», ha ricordato il premier.\n', 'Il presidente del Consiglio ha quindi illustrato l’impegno militare italiano nella crisi: «Le nostre forze aeree schierate in Romania saranno raddoppiate in modo da garantire copertura continuativa, assieme agli assetti alleati. Sono in stato di pre-allerta ulteriori forze già offerte dai singoli Paesi Membri all’Alleanza: l’Italia è pronta con un primo gruppo di 1.400 militari e un secondo di 2 mila unità». E quindi: «Ringrazio il ministro Guerini e tutte le forze armate per il loro impegno e la loro preparazione. Dopo il ruolo centrale che avete avuto durante la pandemia, l’Italia vi è di nuovo riconoscente», ha aggiunto Draghi.\n', 'Il gas\n', 'Il premier ha anche affrontato il problema energetico. Nel quadro delle conseguenze dell’invasione russa dell’Ucraina «il governo è al lavoro per mitigare l’impatto di eventuali problemi per quanto riguarda le forniture energetiche e nel breve termine, anche una completa interruzione dei flussi di gas dalla Russia a partire dalla prossima settimana non dovrebbe di per sé comportare seri problemi», dice Draghi. «Al momento non ci sono segnali di un’interruzione delle forniture di gas», aggiunge, «tuttavia è importante valutare ogni evenienza, visto il rischio di ritorsioni e di un possibile ulteriore inasprimento delle sanzioni». L’Italia importa «circa il 95 per cento del gas che consuma e oltre il 40 per cento proviene dalla Russia», segnala il presidente del Consiglio, ma «l’Italia ha ancora 2,5 miliardi di metri cubi di gas negli stoccaggi e l’arrivo di temperature più miti dovrebbe comportare una significativa riduzione dei consumi da parte delle famiglie». Draghi ha chiarito anche che l’Italia è uno degli Stati che ha più da perdere dall’interruzione di gas: «In caso di interruzioni nelle forniture di gas dalla Russia, l’Italia avrebbe più da perdere rispetto ad altri Paesi europei che fanno affidamento su fonti diverse. Questo non diminuisce la nostra determinazione a sostenere sanzioni che riteniamo giustificate e necessarie».\n', 'Il premier ha spiegato che il governo sta studiando come ridurre la dipendenza italiana dal gas russo: «In assenza di forniture dalla Russia, la situazione per i prossimi inverni rischia di essere più complicata. Il Governo ha allo studio una serie di misure per ridurre la dipendenza italiana dalla Russia. Voglio ringraziare il Ministro Cingolani per il grande lavoro che sta svolgendo su questo tema. Eventuali incrementi temporanei nella produzione termoelettrica a carbone o petrolio non prevedrebbero comunque l’apertura di nuovi impianti». Tra le strategie per diversificare le fonti sono state citati anche le rinnovabili: «Dobbiamo prima di tutto puntare su un aumento deciso della produzione di energie rinnovabili, come facciamo nell’ambito del programma Next Generation EU. Dobbiamo continuare a semplificare le procedure per i progetti onshore e offshore come stiamo già facendo e investire sullo sviluppo del biometano. Il gas rimane un utile combustibile di transizione. Dobbiamo ragionare su un aumento della nostra capacità di rigassificazione e su un possibile raddoppio della capacità del gasdotto Tap».\n', 'Draghi ha spiegato anche che le nuove strategie non andranno a incidere sull’obiettivo della lotta al cambiamento climatico: «Ci sono decisioni che abbiamo preso per combattere cambiamento climatico, la transizione ecologica da difendere: quando parliamo di energia e dell’importanza di affrontare il presente dobbiamo farlo con la consapevolezza che è il momento che ci serve ad affrontare questa emergenza, ma non cambia rispetto a questa lotta contro il cambiamento climatico».\n', 'L’ambasciata italiana a Kiev\n', 'Fino a questo momento l’ambasciata italiana in Ucraina è rimasta a Kiev. Il premier però ha spiegato che una parte dell’ambasciata verrà spostata a Leopoli: «Il personale dell’Ambasciata a Kiev si è spostato dall’Ambasciata presso la Residenza dell’Ambasciatore insieme a un gruppo di connazionali, inclusi minori e neonati. In Residenza si sono concentrate 87 persone, di cui 72 dovrebbero trasferirsi oggi a Leopoli. Voglio ringraziare l’Ambasciatore in Ucraina, Pier Francesco Zazo, il personale dell’Ambasciata per lo spirito di servizio, la dedizione, il coraggio mostrati in questi giorni drammatici».']"
672,news-911557,"Guerra in Ucraina, i funzionari Ue escono dall’aula mentre parla il ministro russo Lavrov – Il video",https://www.open.online/2022/03/01/guerra-russia-vs-ucraina-onu-funzionari-ue-lavrov-video,2022-03-01 14:03:00,"['Guerra in Ucraina, i funzionari Ue escono dall’aula mentre parla il ministro russo Lavrov – Il video\n', '\n', 'Il video con l’uscita della delegazione Ue alla Conferenza dell’Onu sul disarmo in programma a Ginevra è stato pubblicato su Twitter dai funzionari della Francia\n', 'Nello stesso giorno in cui il presidente dell’Ucraina Volodymyr Zelensky ha parlato davanti al Parlamento Ue, il ministro degli esteri russo Sergej Lavrov era in collegamento alla Conferenza dell’Onu sul disarmo in programma a Ginevra. Anche lui in videoconferenza, una misura non prevista ma motivata secondo il ministro dalle misure prese dall’Unione europea da lui definite come «oltraggiose». Appena Lavrov ha cominciato a parlare, tutti i funzionari che rappresentavano l’Unione europea sono usciti dall’aula per protesta. Una marcia fatta in silenzio, con calma. Un gesto che è stato pubblicato su Twitter dalla delegazione francese. Il tweet è stato accompagnato dall’hashtag #StandWithUkraine. \n', 'Il discorso del ministro Lavrov']"
673,news-911445,Il videomessaggio di Zelensky dopo il bombardamento di Kharkiv: «La Russia è uno stato terrorista» – Il video,https://www.open.online/2022/03/01/videomessaggio-zelensky-kharkiv-video,2022-03-01 12:21:00,"['Il videomessaggio di Zelensky dopo il bombardamento di Kharkiv: «La Russia è uno stato terrorista» – Il video\n', '\n', 'Un’esplosione ha distrutto il palazzo del governo nel centro della città, a pochi chilometri dal confine russo\n', '«Lanciare un razzo nella piazza centrale di Kharkiv è stata una vera e propria azione terroristica. Così, la Russia è diventata uno stato terrorista. Nessuno perdonerà. Nessuno dimenticherà», dice il presidente ucraino Volodymyr Zelensky in un nuovo videomessaggio postato su Instagram. Kharkiv, la seconda città più grande dell’Ucraina, russofona e a meno di 40 chilometri dal confine con la Russia, è sotto pesante attacco e stamane un’esplosione ha distrutto il palazzo del governo, nella piazza centrale della città. Si parla di decine di civili uccisi al sesto giorno di guerra. \n', 'In copertina Instagram | Volodymyr Zelensky']"
674,news-911345,"Ucraina, Zelensky ringrazia William e Kate: «Il bene trionferà»",https://www.open.online/2022/03/01/russia-vs-ucraina-zelensky-william-kate,2022-03-01 10:18:00,"['Ucraina, Zelensky ringrazia William e Kate: «Il bene trionferà»\n', '\n', 'Il presidente dell’Ucraina interverrà oggi alla plenaria del Parlamento Ue\n', '«Olena e io siamo grati al duca e alla duchessa di Cambridge che, in questo momento cruciale, in cui l’Ucraina si oppone coraggiosamente all’invasione della Russia, sono al fianco del nostro Paese e sostengono i nostri coraggiosi cittadini». Il presidente Volodymyr Zelensky e sua moglie hanno ringraziato così da Twitter William e Kate, per il sostegno espresso dai reali durante l’invasione russa al leader ucraino e al suo popolo. «Il bene trionferà», ha aggiunto Zelensky. Che interverrà oggi in video-collegamento alla plenaria straordinaria del Parlamento europeo sulla guerra in Ucraina che si terrà a partire da mezzogiorno.\n', ' ']"
675,news-911293,La Lega «allibita» da Putin: «Noi amici? Un’aggressione cambia le carte in tavola»,https://www.open.online/2022/03/01/guerra-ucraina-russia-fontana-lega-putin,2022-03-01 09:12:00,"['La Lega «allibita» da Putin: «Noi amici? Un’aggressione cambia le carte in tavola»\n', '\n', 'Lorenzo Fontana, responsabili esteri del partito: «Un atto del genere crea un danno immenso alla Russia»\n', '«Io sono allibito. Vladimir Putin è sempre stato un tattico molto acuto. Però, l’aggressione all’Ucraina è per me incomprensibile. Oltre che pericolosissima». In un colloquio con il Corriere della sera Lorenzo Fontana, vicesegretario della Lega e responsabile Esteri del partito oggi scarica lo zar. «È chiaro che, dopo un’aggressione di questo tipo, le cose cambiano. È chiaro che un fatto del genere mette in pericolo la sicurezza dell’intera Europa. E del resto, un atto di questo genere crea un danno immenso anche alla Russia. Ripeto: non ho una spiegazione logica di quanto è accaduto», spiega Fontana. Che poi aggiunge:« Nel momento in cui Paesi con posizioni peculiari come la Svezia o la Finlandia, o addirittura la Svizzera, fanno sentire con chiarezza la loro voce è giusto, anzi giustissimo dare il segno di un Paese unito, al governo come in Parlamento. L’obiettivo di tutti è quello di indurre la Russia alla trattativa ed evitare escalation. Nella consapevolezza che dei danni comunque ci saranno». E chiude sostenendo che la Lega ha cercato di tenere dei rapporti normali: «E del resto, non siamo mai stati soli. Francia e Germania hanno sempre intrattenuto rapporti abituali con la Russia, circa il 30% del gas europeo viene da là. L’ex cancelliere socialdemocratico Gerhard Schröder è stato tra gli artefici del gasdotto Nord stream, non certo la Lega». ']"
676,news-911245,"Ucraina, l’esplosione che distrugge il palazzo del governo a Kharkiv – Il video",https://www.open.online/2022/03/01/guerra-ucraina-esplosione-kharkiv-video,2022-03-01 08:22:00,"['Ucraina, l’esplosione che distrugge il palazzo del governo a Kharkiv – Il video\n', '\n', 'La ripresa da una telecamera di sicurezza mostra l’esplosione in piazza Indipendenza\n', 'Un video pubblicato da Kiev Independent e ripreso da una telecamera di sicurezza mostra un’esplosione che devasta il quartier generale del governo dell’Oblast in piazza Indipendenza a Kharkiv. Oltre 70 militari ucraini sarebbero stati uccisi nell’attacco di artiglieria russo contro la base militare di Okhtyrka, tra Kharkiv e Kiev. A scriverlo su Telegram è stato il responsabile regionale Dmytro Zhyvytskyy, postando immagini dell’edificio colpito e di soccorritori che scavano tra le macerie. In un successivo post su Facebook, Zhyvytskyy ha parlato di molti soldati russi ed alcuni residenti uccisi durante gli scontri avvenuti domenica. A Kharkiv i russi hanno fatto saltare le sottostazioni elettriche, ha denunciato il sindaco Ihor Techerov – citato dall’agenzia di stampa Ukrinform – causando problemi per i rifornimenti di acqua ed elettricità. L’agenzia di stampa Unian ha riferito della distruzione dei piani superiori di due grattacieli. Gli attacchi di ieri hanno causato la morte di almeno 11 persone e decine di feriti, oltre alla distruzione di almeno 87 edifici residenziali. Il comando operativo ucraino ha confermato l’attacco. Secondo Kiev l’obiettivo era uccidere il governatore di Kharkiv e la squadra che con lui guida la difesa della città. ']"
677,news-911239,Il giornalista della Cnn che si ritrova seduto vicino a una granata inesplosa mentre è in diretta – Il video,https://www.open.online/2022/03/01/guerra-ucraina-russia-giornalista-cnn-granata-video,2022-03-01 08:03:00,"['Il giornalista della Cnn che si ritrova seduto vicino a una granata inesplosa mentre è in diretta – Il video\n', '\n', 'Le immagini mostrano Chance mentre vaga tra i resti di metallo dei carri. Ad un certo punto il giornalista si rende conto che una granata si trova proprio accanto a lui: «Oh, in realtà ero accovacciato proprio vicino a una granata. Non l’ho vista»\n', 'L’inviato della Cnn in Ucraina Matthew Chance si è reso conto di essersi seduto vicino a una granata inesplosa mentre stava esaminando una colonna di veicoli russi distrutti su un’autostrada che porta a Kiev. Le immagini mostrano Chance vestito con un giubbotto da combattimento e un elmetto mentre vaga tra i resti di metallo dei carri. Ad un certo punto il giornalista si rende conto che una granata si trova proprio accanto a lui e fa un passo indietro. Poi dice: «Oh, in realtà ero accovacciato proprio vicino a una granata. Non l’ho vista. È meglio che mi allontani subito. Le immagini mostrano anche gli pneumatici sciolti di un carro dopo l’attacco. ']"
678,news-911233,Quali sono le condizioni di Putin per fermare la guerra in Ucraina,https://www.open.online/2022/03/01/guerra-ucraina-russia-putin-condizioni,2022-03-01 07:39:00,"['Quali sono le condizioni di Putin per fermare la guerra in Ucraina\n', '\n', 'Lo Zar accusa l’Occidente di essere «l’impero delle bugie». E chiede all’Ucraina di inginocchiarsi per fermare le bombe. Ma dietro le sue parole c’è una visione \n', 'Dopo aver lanciato l’allarme nucleare e parlato di genocidio in Donbass, Vladimir Putin ha accusato ieri l’Occidente di essere «un impero delle bugie». Un sintomo dell’escalation di parole ma anche di una visione assai particolare della situazione. Che si riflette nelle richieste all’Ucraina dopo il primo incontro per i negoziati: smilitarizzazione del paese, riconoscimento dell’indipendenza della Crimea, addio all’Occidente, alla Nato e all’Unione Europea. Oltre alla cosiddetta “denazificazione” del paese: una richiesta incomprensibile visto è vero che ci sono frange di facinorosi che combattono nel Donbass, ma è anche vero che alle elezioni i loro risultati sono quasi inesistenti. Ma allora cosa vuole davvero Putin per fermare la guerra e quali sono le sue condizioni per l’Ucraina?\n', 'Il complotto dell’Occidente\n', 'Fabrizio Dragosei sul Corriere della Sera spiega oggi che il problema è che nella sua segregazione Putin ha finito per credere a quello che i suoi servizi segreti vanno ripetendo sul mondo «là fuori». Ovvero a quella costruzione tra geopolitica e paranoia che scopre un complotto in servizio permanente effettivo contro la Russia per ogni cosa. Si tratta della stessa visione alla base della repressione dei dissidenti da parte del Kgb, di cui lo Zar ha sicuramente qualche ricordo. Un frame nel quale l’Ucraina si sta dotando di armi atomiche anche se non avrebbe gli strumenti per arricchire l’uranio. E la Nato si avvicina alle frontiere russe non perché i suoi vicini hanno paura di lui, ma perché sta avanzando per sferrare l’attacco decisivo a Mosca. \n', 'Nella sua mente Putin elenca una lunghissima lista di nemici e aggressori. E questo, spiega invece Domenico Quirico su La Stampa, dipende anche dal fatto che il suo progetto di guerra-lampo è fallita: Kiev non è caduta in 48 ore come gli garantiva il suo esercito, le sue truppe registrano sconfitte e respingimenti che nessuno si attendeva e tra gli oligarchi un tempo a lui vicini comincia a serpeggiare l’idea che le ultime decisioni non siano state così lucide. Le condizioni di Putin per fermare la guerra in Ucraina sono così ampie perché attualmente non ha alcun interesse a fermarsi. Lo Zar non vuole ancora scendere dall’Ottovolante di una guerra che è sicuro di vincere. Soltanto un evento militare potrebbe fargli cambiare idea. \n', 'Il falco dello zar\n', 'L’esperto di Servizi segreti russi Andrey Soldatov in un’intervista rilasciata al Fatto Quotidiano è stato ancora più esplicito: «Da questi negoziati non mi aspetto niente. Questa è una guerra di Putin e del suo ministero della Difesa. Il ministro degli Esteri Lavrov avrebbe preferito aspettare i negoziati. Non solo gli uomini del ministero di Lavrov, ma anche quelli degli spezsluzhby, i servizi segreti, che non si approcciano alla guerra con lo stesso entusiasmo del ministero della Difesa. Negli ultimi tempi, in Russia l’influenza della Difesa è cresciuta in maniera esponenziale: per Putin l’esercito ha ottenuto più successi nel risolvere questioni politiche degli altri ministeri. È successo con la Crimea, la Siria: ora vuole risolvere la questione Ucraina e Nato con metodi bellici».\n', '«Lavrov ha dato segnali nell’ultimo anno – spiega l’esperto militare – Voleva rimanere al tavolo dei negoziati, ma non ha avuto la possibilità di comunicarlo in maniera diretta. Putin adesso ascolta solo Sergej Shoygu, il capo del ministero della Difesa, l’apparato convinto di ‘poter mettere in ginocchio Kiev in 24 ore’. Non si aspettavano la resistenza, un errore militare. Putin ha commesso un errore politico: credeva che il governo Zelensky crollasse subito. La guerra lampo è fallita. In quale stato si trovano adesso le truppe russe sul terreno? Sembra che abbiano un grosso problema di logistica: mancano scorte e rifornimenti. Un’altra cosa strana che hanno scelto di fare, che non si spiega nessun esperto militare, è quella del dispiegamento di colonne di carri lungo le strade di tutto il Paese: non è un tipo di tattica che adotti se affronti un terreno che ti resiste, eppure continuano a farlo al quinto giorno».']"
679,news-911219,"Ucraina, le sirene suonano mentre Kiev è sotto la neve: «L’ultimo attacco è imminente» – Il video",https://www.open.online/2022/03/01/guerra-ucraina-sirene-kiev-ultimo-attacco-video,2022-03-01 06:45:00,"['Ucraina, le sirene suonano mentre Kiev è sotto la neve: «L’ultimo attacco è imminente» – Il video\n', '\n', 'Mosca sta raggruppando le sue forze in vista di un assalto a Kiev e ad altre grandi città\n', 'La giornalista di Sky News Debora Haynes ha pubblicato su Twitter un video che mostra le sirene d’allarme che suonano a Kiev mentre la Capitale si trova sotto la neve, caduta copiosamente nella notte. Le sirene di allarme risuonano questa mattina in numerose città ucraine mentre il Paese si prepara ad un’altra giornata di bombardamenti da parte delle forze russe. Secondo quanto riporta il Kiev Independent, le sirene suonano in queste ore nella città di Rivne, a ovest di Kiev, Ternopil (ovest), Vinnytsia (centro) e Volyn (nordovest). E intanto i russi si avvicinano alla Capitale con una colonna di mezzi militari lunga 60 chilometri e una base militare sulla strada per Kiev è stata colpita dai missili russi e incendiata. Secondo l’agenzia di stampa Afp Mosca sta raggruppando le sue forze in vista di un assalto a Kiev e ad altre grandi città mentre le misure di ritorsione internazionali contro la Russia continuano ad accumularsi. Lo stato maggiore dell’esercito ucraino ha dichiarato che le forze russe si sono raggruppate nelle ultime 24 ore, raccogliendo veicoli corazzati e armi di artiglieria «principalmente per circondare e prendere il controllo di Kiev e di altre grandi città dell’Ucraina». Secondo due fonti intervistate lunedì dall’Afp, una diplomatica e l’altra della sicurezza, Mosca si prepara a lanciare una nuova spinta militare imminente.']"
680,news-911211,"Ucraina, la base militare in fiamme a Brovary dopo l’attacco aereo – Il video",https://www.open.online/2022/03/01/guerra-ucraina-russia-base-militare-video,2022-03-01 06:22:00,"['Ucraina, la base militare in fiamme a Brovary dopo l’attacco aereo – Il video\n', '\n', 'Nel video le persone a bordo dell’auto che riprendono la scena si chiedono se qualcuno sia sopravvissuto all’attacco\n', 'Una base militare ucraina è incendiata vicino a Kiev dopo un attacco aereo sferrato la notte scorsa dalle forze russe: lo riporta il Guardian, che pubblica un video con immagini dell’incendio lungo una strada di Brovary – dove ha sede la base, a 25 km a nordest di Kiev – riprese dall’interno di un’auto. Nel video le persone a bordo dell’auto che riprendono la scena si chiedono se qualcuno sia sopravvissuto all’attacco e sostengono che il posto di blocco della base è stato centrato in pieno. Un altro video dell’attacco è stato pubblicato su YouTube. Intanto una colonna di 60 chilometri di convogli militari è in viaggio verso Kiev. ']"
681,news-911201,"Ucraina, cosa sono le armi termobariche e perché la Russia le ha portate a Kiev",https://www.open.online/2022/03/01/guerra-ucraina-russia-armi-termobariche,2022-03-01 06:05:00,"['Ucraina, cosa sono le armi termobariche e perché la Russia le ha portate a Kiev\n', '\n', 'Ieri la denuncia dell’ambasciatrice negli Usa. Nei giorni scorsi la Cnn aveva documentato l’arrivo di un lanciatore di razzi multipli in Ucraina\n', 'La voce ha cominciato a circolare ieri: la Russia avrebbe usato armi termobariche sul campo in Ucraina. A dirlo ai giornalisti è stata Oksana Markarova, ambasciatrice ucraina negli Stati Uniti: «Hanno usato la bomba a vuoto oggi…», ha sostenuto. Una bomba a vuoto, o arma termobarica, aspira ossigeno dall’aria circostante per generare un’esplosione ad alta temperatura, producendo tipicamente un’onda d’urto di durata significativamente maggiore rispetto a quella di un esplosivo convenzionale ed è in grado di vaporizzare i corpi umani. Quando scoppiano in un luogo chiuso, le armi termobariche creano una fortissima onda di pressione che all’istante dilania gli organi interni di tutti i presenti.\n', 'Cos’è la bomba a vuoto \n', 'Attualmente non c’è nessuna evidenza che Mosca abbia usato le armi termobariche nella guerra in Ucraina. Ma due giorni fa la Cnn ha documentato in un video che un lanciatore di razzi multipli termobarici è stato fotografato nei pressi di Belgorod, in Russia vicino al confine con l’Ucraina. Il lanciarazzi multiplo T0S-1 fu usato per la prima volta durante la guerra sovietica in Afghanistan e più di recente in Cecenia e in Siria. Nei giorni scorsi il network Abc ha spiegato che le armi termobariche sono adatte per stanare chi si rifugia nei bunker e sono state usate anche in Afghanistan dagli Stati Uniti dopo l’11 settembre. E non sono l’unico spauracchio. \n', 'Come funzionano le armi termobariche\n', 'Nei giorni scorsi i media ucraini hanno riferito di informazioni ricevute dall’intelligence di Kiev su possibili attacchi chimici russi sotto falsa bandiera nelle zone in mano ai separatisti di Donetsk del Donbass, la cui responsabilità verrebbe poi attribuita a Kiev. Alla popolazione locale filo-russa e ai militari di Mosca sono state distribuite maschere antigas per proteggersi da possibili esplosioni di serbatoi industriali con prodotti chimici. L’Independent ha sentito a proposito delle armi termobariche Peter Lee dell’Università di Porthsmouth: «Immagina di fare un respiro profondo e poi di immergerti nell’acqua. Poi prova a inspirare di nuovo. Ma invece dell’acqua fredda che ti riempie i polmoni, arrivano le particelle tossiche e infiammabili iniziano a ucciderti dall’interno verso l’esterno», ha scritto. Solo le esplosioni causate da attacchi nucleari sono considerate peggiori. ']"
682,news-911193,"Ucraina, l’idea di far cadere Putin per fermare la guerra e la solitudine dello zar isolato al Cremlino",https://www.open.online/2022/03/01/guerra-ucraina-caduta-putin,2022-03-01 05:32:00,"['Ucraina, l’idea di far cadere Putin per fermare la guerra e la solitudine dello zar isolato al Cremlino\n', '\n', 'Un golpe interno per fermare lo Zar. L’Occidente lo chiede all’élite russa. Mentre a Mosca si moltiplicano le file ai bancomat e la fuga dei capitali. E gli oligarchi sono sempre più preoccupati\n', 'Un golpe interno per fermare Putin. È quello che auspica l’Occidente, sperando in un intervento dell’élite russa. Mentre un clima più critico nei confronti del presidente che ha scelto la guerra comincia a serpeggiare anche tra gli oligarchi. Per il fallimento dell’operazione-lampo che doveva portare i militari russi a Kiev entro 48 ore. E per le difficoltà che stanno incontrando gli uomini al fronte, mal equipaggiati e a volte persino a corto di benzina. Intanto un sondaggio del Centro Levada, istituto indipendente moscovita, indica che solo il 45% della popolazione appoggia l’avventura militare in Ucraina. \n', 'Gli scricchiolii del potere\n', 'Ieri il Regno Unito si è lasciato sfuggire che le sanzioni dell’Occidente servono «a far cadere Putin». La dichiarazione attribuita a Boris Johnson è stata successivamente smentita: l’obiettivo resta quello di «fermare la guerra». Ma l’idea di una caduta di Putin si discute in Europa e in America, spiega oggi Repubblica: «I suoi leader militari sanno che Putin è sempre più isolato e illogico, i generali russi hanno i mezzi per farlo cadere e noi gli chiediamo di agire», ha detto il sottosegretario agli Esteri britannico James Cleverly. Della stessa opinione è Kadri Liik, analista dello European Center for Foreign Relations: «La società russa è esausta e vuole un cambiamento al vertice. Potrebbe passare del tempo prima che le conseguenze della guerra in Ucraina lo producano, ma con l’invasione Putin ha messo una bomba sotto il proprio personale sistema di potere».\n', 'D’altro canto gli scricchiolii del potere a Mosca sono evidenti. Mentre l’offensiva in Ucraina incontra difficoltà inaspettate, tra razioni scadute da sette anni e mezzi militari russi fermi in autostrada perché senza benzina. Ma non c’è solo questo. Il crollo del rublo, la chiusura della Borsa e il divieto di esportazione di capitali all’estero, insieme all’incremento monstre del costo del denaro decretato dalla Banca Centrale russa, fanno capire che presto la situazione potrebbe precipitare. E le code ai bancomat di Mosca danno l’idea che il panico potrebbe diffondersi presto, per dare via a un assalto agli sportelli che lascerebbe tramortiti molti istituti di credito russi. E il nervosismo è palpabile. Ieri il presidente della Commissione della Duma per la Sicurezza e la lotta alla corruzione Vasily Piskarev ha annunciato che la diffusione di notizie false relative all’intervento militare russo in Ucraina sarà soggetta a una pena massima di 15 anni di reclusione. \n', 'Vlad the Mad? \n', 'Piskarev ha definito la misura equa: «Proteggeremo le nostre Forze armate». Anche la minaccia atomica dello Zar non ha fatto che aumentare l’impressione che Vlad the Mad, come è stato soprannominato dal Financial Times, sia a corto di lucidità. «Non dobbiamo farci prendere dal panico, perché è quello che vuole, ma la minaccia va presa sul serio. La sua mente è in stato così crepuscolare negli ultimi anni, e la misantropia è diventata così intensa, che nulla si può escludere. È difficile per le persone razionali credere a una tale follia», dice una fonte russa protetta dall’anonimato e citata da Repubblica. Mentre Anna Zafesova su La Stampa racconta che ieri durante la consueta riunione del gabinetto di guerra era proprio lo Zar l’unico a sorridere. \n', 'Tutti gli altri, il premier Mikhail Mishustin, la governatrice della Banca Centrale Elvira Nabiullina, il capo dello staff del Cremlino Sergey Kirienko, avevano espressioni cupe. E mentre la polizia arresta manifestanti per la pace a Mosca e a San Pietroburgo, l’oligarca Oleg Deripaska, nel cui resort Putin andava a sciare, esce allo scoperto. «Non riusciremo a resistere come nel 2014», sostiene riferendosi alla Crimea e alle sanzioni che anche in quel caso colpirono la Russia. «Ormai – spiega ancora a Repubblica l’ex consigliera della Casa Bianca Fiona Hill – è isolato, vive nella sua dacia, ha pochissimi contatti. La cerchia che lo vede è ristretta a Naryshkin, Bortnikov, Bastrykin, Patrushev, Shoigu. Ha l’intelligence, ma quale? Conosce davvero le nostre capacità, e cosa accade nelle strade ucraine e russe?». \n', 'Foto copertina da Foreign Policy']"
683,news-911101,No! Questo video non mostra un padre che saluta la figlia per restare a combattere contro l’invasione russa in Ucraina,https://www.open.online/2022/02/28/no-questo-video-non-mostra-un-padre-che-saluta-la-figlia-per-restare-a-combattere-contro-linvasione-russa-in-ucraina,2022-02-28 23:54:00,"['No! Questo video non mostra un padre che saluta la figlia per restare a combattere contro l’invasione russa in Ucraina\n', '\n', 'Il video non è stato diffuso a seguito dell’invasione russa, ma giorni prima nell’area filorussa\n', 'Circola da qualche giorno il video che riprenderebbe un padre mentre saluta le figlie prima di andare in guerra contro l’invasore russo per difendere l’Ucraina. Tra le pagine che l’hanno condiviso troviamo anche la pagina Facebook del programma Rai di Fabio Fazio, Che tempo che fa, in un post del 25 febbraio 2022 con la seguente descrizione: «Un padre, che resta a combattere contro l’invasione russa, saluta tra le lacrime sua figlia, in partenza per la “safe zone”».\n', 'Per chi ha fretta\n', 'Analisi\n', 'Ecco il post Facebook pubblicato dalla pagina del programma Rai.\n', 'Il video, in realtà, è stato condiviso via Twitter il 21 febbraio 2022, giorni prima dell’invasione russa in Ucraina, dall’account @AleksKarpushev con la seguente descrizione: «Evacuazione di Gorlovka. Scena straziante…».\n', 'Górlovka è una delle aree dell’autoproclamata Repubblica popolare di Donetsk, il video riguarderebbe proprio l’evacuazione delle donne e dei bambini iniziata intorno al 18 febbraio 2022 con destinazione la Russia.\n', 'Nel video completo sono visibili due elementi: le scritte Premium Taxi e il numero 331. Accanto ci sono alcune parole in russo che ci permettono, tutte insieme, di giungere a un banner pubblicitario di una pagina Facebook “Donbassok” che non risulta più attiva. \n', 'Risulta attiva, invece, una pagina VK che ci rimanda proprio all’area di Górlovka:\n', 'Andando oltre, il video è stato condiviso il 21 febbraio dal canale Telegram di Ivan Sergeevich Prikhodko, quello che dovrebbe essere il sindaco di Gorlovka, dove afferma che «sono in fuga dall’aggressione ucraina».\n', 'Conclusione\n', 'Il video viene diffuso con una narrativa di base, ossia quella di un padre che saluta sua figlia rimanendo a casa ad «affrontare un’aggressione», ma chi aveva condiviso per primo il video attribuiva l’attacco a opera dell’Ucraina, non della Russia.']"
684,news-911103,«Il bombardamento a Kharkiv è crimine di guerra». Zelensky durissimo: «Fuori la Russia da tutti i porti e i cieli del mondo» – Il video,https://www.open.online/2022/02/28/ucraina-zelensky-accusa-russia-crimini-guerra-video,2022-02-28 23:49:00,"['«Il bombardamento a Kharkiv è crimine di guerra». Zelensky durissimo: «Fuori la Russia da tutti i porti e i cieli del mondo» – Il video\n', '\n', 'Il tribunale dell’Aja ha annunciato l’apertura di un’indagine su quel che sta succedendo in Ucraina, mentre Kiev ha denunciato all’Onu la Russia per crimini di guerra\n', 'Nel discorso alla nazione diffuso sui suoi canali social al quinto giorno di combattimenti, il presidente ucraino Volodymyr Zelensky ha duramente accusato la Russia di «crimini di guerra», purando il dito soprattutto su quel che è accaduto a Kharkiv, dove si sospetta siano state usate bombe a grappolo: «Una città pacifica – ha detto Zelensky – con aree residenziali pacifiche, senza strutture miliardi. Racconti di decine di testimoni oculari provano che non si tratta di colpi vaganti, ma la distruzione deliberata di persone: i russi – ha aggiunto il presidente ucraino – sapevano dove stavano sparando». È di oggi la notizia che il Tribunale penale internazionale dell’Aja ha aperto un fascicolo di indagine su quel che sta accadendo in Ucraina, dove secondo gli inquirenti ci sarebbero segnali che si stiano consumando crimini di guerra: «ci sarà una corte internazionale per questo crimine, una violazione di tutte le convenzioni. Nessuno nel mondo vi perdonerà per aver ucciso pacifici cittadini ucraini». Proprio oggi, 28 febbraio, l’ambasciatore ucraino all’Onu, Sergiy Kyslytsya, ha denunciato la Russia al Consiglio di Sicurezza colpevole secondo lui di aver commesso crimini di guerra in Ucraina: «Sta attaccando ospedali, team di soccorso mobili e ambulanze – ha continuato – Questa non è l’azione di uno stato con legittimi problemi di sicurezza. È l’azione di uno stato determinato a uccidere civili» \n', '\n', 'Il tuo browser non supporta il tag iframe\n', 'Secondo Zelensky, la comunità internazionale dovrebbe mettere al bando la Russia: «Bisogna impedire a uno Stato del genere l’accesso a tutti i porti, i canali e gli aeroporti del mondo. E considerare la chiusura totale dei cieli ai missili, gli aerei e gli elicotteri russi». Rivolgendosi ai russi, Zelensky ha poi detto di «non perdere tempo in Ucraina», avvertendo la Russia che non basteranno i bombardamenti a convincere Kiev a cedere alla tregua. A proposito dei colloqui cominciati il 28 febbraio, il presidente ucraino ha ricordato come siano avvenuti: «sullo sfondo di bombardamenti e di colpi che miravano al nostro territorio. Penso che la Russia tenti in questo modo semplice di far pressione… Non perdete tempo».\n', 'TELEGRAM | Il discorso alla nazione del 28 febbraio del presidente ucraino Volodymyr Zelensky']"
685,news-911071,"Un media diffonde la messinscena degli ucraini in fuga durante l’invasione russa? No, ed è un film del 2013",https://www.open.online/2022/02/28/beccate-messinscene-ucraini-fuga-invasione-russa,2022-02-28 23:27:00,"['Un media diffonde la messinscena degli ucraini in fuga durante l’invasione russa? No, ed è un film del 2013\n', '\n', 'Un video del 2013 è stato diffuso nel corso dell’invasione russa dell’Ucraina per sostenere che le fughe dei cittadini ucraini siano solo messinscene\n', 'Circola un video con il quale si sostiene che delle scene di panico riprese in Ucraina siano in realtà delle messinscene, con tanto di telecamera e il classico «ciak si gira» con tutte le comparse che iniziano a correre senza nessun reale motivo. Insomma, per sostenere che ci sia un’invasione russa e la preoccupazione dei cittadini ucraini ci sarebbe bisogno di inscenare una folla che finge di essere spaventata.\n', 'Analisi\n', 'Ecco la condivisione nella gruppo Facebook “Movimento non sono un covidiota” dove l’utente Mario scrive:\n', 'Laurent Geinoz \n', 'Dopo la manipolazione delle merde durante il Coronacircus , possiamo ancora fidarci di loro ? \n', 'Manipolazione dei media per far credere che i cattivi russi “attaccano” il popolo ucraino – Parte 1 \n', '1. “Il popolo ucraino indifeso”, titola questo mezzo, che mostra scene di panico con persone che gridano… \n', '2. In realtà… una messa in scena…\n', 'Non si tratta di un video attuale e nemmeno ambientato in Ucraina. Risulta caricato nell’aprile 2013 dal canale YouTube di Richard Wood con il seguente titolo: «Kaleidoscope Man run for your life Birmingham» e la seguente descrizione: \n', 'Filming running crowd scene in Birmingham City centre for sci-fi feature film Kaleidoscope Man with Dir Simon Cox.\n', 'La scena è stata ripresa a Victoria Square, Birmingham, come possiamo notare grazie a Google Street View:\n', 'I post citano il nome «Laurent Geinoz». Si tratta di un utente Facebook, il quale non ha ottenuto molto seguito con il suo post pubblicato in lingua francese:\n', 'Apres la manipulation des merdias durant le CoronaCircus, pouvons-nous encore leur faire confiance ?!?\n', 'Manipulation des médias pour faire croire que les méchants Russes “attaquent” le peuple ukrainien – Partie 1\n', ' “Le peuple ukrainien sans défense”, titre ce média qui montre des scènes de panique avec des personnes qui crient… \n', ' En réalité… Une mise en scène… \n', 'Cercando «Le peuple ukrainien sans défense» via Facebook, riscontriamo un post della pagina “Les citoyens Eclairés” dove viene proposto anche il fantomatico “media” che avrebbe titolato il video.\n', 'Ecco lo screenshot del “media” che avrebbe titolato il video attribuito all’Ucraina (qui il tweet):\n', 'Si tratta di un tweet dell’account @mightyfarooz200, che non esiste più. Ci sono, però, le risposte degli altri utenti dove viene contestato. In quello pubblicato da Rasek (@rasekrasek) viene condiviso lo screenshot del profilo:\n', 'L’account era stato creato a febbraio 2022, si tratta di un account anonimo che, di fatto, ha cercato di ottenere un seguito durante il conflitto e l’invasione russa in Ucraina.\n', 'Conclusioni\n', 'Il video non mostra affatto una presunta messinscena dei cittadini ucraini in fuga durante l’invasione russa in Ucraina.']"
686,news-911085,«Questa è Ucraina!» la protesta a Berdiansk: la folla sfida i soldati russi che hanno conquistato la città – Il video,https://www.open.online/2022/02/28/guerra-ucraina-protesta-berdiansk-soldati-russi-video,2022-02-28 23:22:00,"['«Questa è Ucraina!» la protesta a Berdiansk: la folla sfida i soldati russi che hanno conquistato la città – Il video\n', '\n', 'Decine di ucraini sono scesi in piazza davanti ai soldati russi \n', 'È scoppiata la protesta degli ucraini a Berdiansk dopo che le truppe russe hanno preso il controllo della città, un centro di circa 110mila abitanti sul mar d’Azov, vicino a Mariupol. A decine si sono ritrovati nella piazza principale della città per sfidare i soldati russi cantando l’inno nazionale e sventolando le bandiere ucraine, come si vede nei video diffusi su Telegram. Davanti ai mezzi militari russi, gli abitanti di Berdiansk hanno scandito lo slogan: «Berdiansk è Ucraina» mentre i soldati russi restavano impassibili davanti a due camion. ']"
687,news-906025,Cremlino irritato per le armi europee a Kiev: «Avrà conseguenze pericolose». Kiev torna sotto attacco. Tra Ucraina e Russia il dialogo resta aperto,https://www.open.online/2022/02/28/crisi-ucraina-28-febbraio,2022-02-28 23:10:00,"['Cremlino irritato per le armi europee a Kiev: «Avrà conseguenze pericolose». Kiev torna sotto attacco. Tra Ucraina e Russia il dialogo resta aperto\n', '\n', 'Rapporti ormai ridotti a zero tra Stati Uniti e Russia, con la Casa Bianca che allontana l’ipotesi di una telefonata tra Biden e Putin.\n', 'La Turchia ha chiuso gli accesso al Mar Nero per tutte le navi da guerra\n', 'Sono ripresi gli attacchi sempre più serrati soprattutto nella zona di Kiev dopo che alle 17, ora italiana, si sono conclusi i negoziati tra le delegazioni russa e ucraina al confine con la Bielorussia. La delegazione di Kiev, come anticipato nella giornata di ieri, ha richiesto l’immediato cessate il fuoco e il ritiro delle truppe russe dall’Ucraina. Il presidente russo Vladimir Putin, da parte sua, ha chiesto che la Crimea venga riconosciuta come territorio russo e che l’Ucraina venga «smilitarizzata» e assuma «uno status neutrale». I negoziati proseguiranno nei prossimi giorni. Nel frattempo, il presidente ucraino Volodymyr Zelensky ha firmato la domanda di adesione all’Unione europea.\n', '23.00 – Il Cremlino: «Chi combatte in Ucraina diventa veterano: non colpiamo i civili»\n', 'Dopo cinque giorni di combattimenti in Ucraina, il Cremlino ha proposto alla Duma di concedere lo status di veterano di guerra ai militari che partecipano ai combattimenti in corso sul territorio ucraino e nelle zona di Donetsk e Lugansk, riconosciute da Mosca come Repubbliche popolari. Come riporta l’agenzia russa Tass, la proposta del ministero della Difesa russo prevede uno stanziamento di 5 miliardi di rubli, quasi 41 milioni di euro. L’agenzia ricorda come il presidente russo Vladimir Putin lo scorso 24 febbraio ha annunciato: «un’operazione militare speciale in Ucraina», partita solo in risposta alla richiesta d’aiuto dei leader delle repubbliche separatiste e con l’unico scopo: «di smilitarizzazione e denazificazione del Paese». Il ministero della Difesa russo ha poi smentito che l’operazione militare ha previsto di colpire le città: «ma disabilita solo le infrastrutture militari, quindi nulla minaccia la popolazione civile».\n', '22.20 Nessun colloquio per ora tra Biden e Putin\n', 'Un nuovo colloquio tra Joe Biden e Vladimir Putin non sarebbe in programma, almeno per quanto riguarda la Casa Bianca. Attraverso la portavoce Jen Psaky, l’amministrazione Biden considera non opportuno per ora: «un colloquio con il leader di un Paese che ne sta invadendo un altro». Psaky ha poi aggiunto: «Questa è la nostra posizione, altri la pensano in modo diverso». \n', '21.35 – Mosca: «La consegna di armi a Kiev avrà conseguenze pericolose per i Paesi Ue»\n', '«I cittadini e i Paesi dell’Ue coinvolti nella consegna di armi letali all’Ucraina saranno ritenuti responsabili per qualsiasi conseguenza di queste azioni». Lo afferma in una nota il ministero degli Esteri di Mosca, secondo cui coloro che hanno preso queste iniziative «non riescono a capire quanto siano pericolose le conseguenze». Lo riporta l’agenzia di stampa russa Interfax. \n', '21.15 – La Borsa di Mosca resterà chiusa anche domani\n', 'La Borsa di Mosca sarà chiusa anche domani, martedì 1 marzo. Lo riporta Bloomberg, citando fonti della Banca Centrale russa. Il presidente Vladimir Putin, inoltre, ha vietato a tutti i russi di trasferire ingenti somme di denaro all’estero.\xa0Le misure, che entreranno in vigore domani, martedì 1 marzo, fanno parte di un pacchetto di misure di ritorsione per le sanzioni statunitensi ed europee sulla sua invasione dell’Ucraina.\xa0Tra le misure sono presenti anche restrizioni alle società che riacquistano le proprie azioni.\xa0Secondo le stime della banca centrale russa il debito estero totale della Russia ammonta a circa 478 miliardi di dollari. \n', '21.05 – Draghi in videoconferenza con G7, Ue e Nato: «Avanti con stretto coordinamento»\n', 'Il presidente del Consiglio Mario Draghi, «per problemi tecnici», non ha avuto modo di collegarsi durante la riunione tra i leader del G7, dell’Ue e della Nato in corso all’Eliseo. Fonti di Palazzo Chigi hanno reso noto che il premier ha comunque inviato un messaggio, ribadendo la massima collaborazione e l’intenzione dell’Italia di mantenere con gli Alleati «il più stretto coordinamento sugli sviluppi del conflitto russo-ucraino» e sulle misure da intraprendere. Inoltre quest’oggi, il Consiglio dei ministri ha approvato all’unanimità un nuovo decreto legge che introduce «ulteriori misure urgenti in relazione agli sviluppi della crisi in Ucraina», e che prevede la fornitura di nuove armi all’Ucraina, nuove misure di accoglienza per i rifugiati ucraini e dà anche il via libera al razionamento del gas in caso di emergenza. \n', '21.00 – Raid russi nella regione di Kiev: distrutte due case e un dormitorio\n', 'Da quando è finito il primo round dei negoziati tra Russia e Ucraina al confine con la Bielorussia si sono intensificati gli attacchi delle truppe di Mosca sulla capitale Kiev e nei suoi dintorni. Dopo alcune esplosioni avvenute proprio a Kiev, l’esercito russo ha lanciato attacchi missilistici su tre paesi a sud di Kiev. Secondo i media locali che citano i servizi di emergenza ucraini, i raid hanno colpi i centri di Vasylkiv, Bila Tserkva e Kalynivka. Negli attacchi sarebbero stati distrutti un dormitorio e due abitazioni. Non si hanno ancora notizie di feriti o vittime, mentre i soccorsi faticano a raggiungere le zone colpite. \n', '20.25 – La Turchia blocca l’accesso delle navi militari nel mar Nero\n', '«La Turchia ha vietato il transito di tutte le navi militari attraverso gli stretti del Bosforo e dei Dardanelli, da cui si accede al mar Nero». Lo ha annunciato il ministro degli Esteri di Ankara Mevlut Cavusoglu che, oltre a specificare che «finora non è pervenuta nessuna richiesta di transito attraverso lo Stretto», ha aggiunto: «Abbiamo avvertito tutti i Paesi di non far transitare navi da guerra attraverso il Mar Nero in un ambiente di conflitto. Applichiamo le regole della Convenzione di Montreux» del 1936, che assegna alla Turchia il potere di chiudere gli Stretti dei Dardanelli e del Bosforo ai paesi non rivieraschi secondo precise norme. \n', '19.55 – Kiev: tornano le sirene anti-aereo, corsa nei rifugi sotterranei\n', 'Nuovi segnali di un imminente nuovo attacco a Kiev, con le sirene d’allarme della città che hanno ripreso a risuonare tra le vie della capitale ucraina, mentre la popolazione è tornata a cercare riparo nei rifugi sotterranei. Ne danno notizia sia la Bbc sia Itv. \n', '19.45 – La Francia sposta l’ambasciata a Leopoli\n', 'L’ambasciata di Francia in Ucraina è stata trasferita da Kiev a Leopoli (Lviv), nell’Ovest del Paese, a 70 chilometri dal confine con la Polonia. Lo riporta la testata francese Libération. Nei giorni scorsi anche le\xa0ambasciate di Stati Uniti, Gran Bretagna, Canada e Australia sono state spostate a Leopoli, mentre altri paesi, tra cui l’Olanda, hanno deciso di trasferirvi parte del corpo diplomatico. \n', '19.20 – Kiev: «Negoziati difficili, la Russia molto prevenuta»\n', '«Il negoziato è difficile. Tuttavia, non ci sono ultimatum per ora. Purtroppo\xa0la posizione russa è ancora estremamente parziale riguardo ai\xa0processi distruttivi che ha avviato». Lo comunica il consigliere del presidente ucraino Zelensky,\xa0Mykhailo Podolyak, che ha preso parte ai colloqui di oggi tra Kiev e Mosca. Anton Herashchenko, consigliere del ministro dell’Interno ucraino, ha riferito che durante i colloqui l’Ucraina ha chiesto il completo ritiro delle truppe russe dal territorio: «Abbiamo di fronte una battaglia decisiva, il nostro esercito è pronto». \n', '18.40 – Fifa e Uefa sospendono la Russia dai tornei\n', 'Con una decisione congiunta, Fifa e Uefa hanno sospeso da tutte le competizioni internazionali la nazionale di Mosca e tutti i club russi. Per effetto di questa decisione, la Russia è attualmente esclusa dai prossimi mondiali di calcio in Qatar. \xa0\n', '17.15 – Finiti i colloqui. Mosca: «Ci sono le basi per una trattativa»\n', 'Resta aperto il dialogo tra Kiev e Mosca. Dopo che sono terminati i colloqui andati in scena oggi al confine tra Ucraina e Bielorussia, fonti di Kiev hanno fatto sapere che le due delegazioni stanno tornando nei rispettivi Paesi per consultazioni e si vedranno per un «secondo round» di negoziati. I nuovi colloqui, dice il Cremlino, si terranno in una località al confine tra Polonia e Bielorussia. Sarebbero stati individuati alcuni principi generali che verranno approfonditi nelle prossime ore. «Abbiamo individuato punti su cui è possibile trovare un terreno comune», ha detto il negoziatore russo Vladimir Medinsky.\n', '17.10 – L’Ucraina chiede ufficialmente l’ingresso nell’Ue\n', 'Il presidente ucraino\xa0Zelensky\xa0ha firmato il documento in cui richiede l’adesione dell’Ucraina all’Unione europea. La richiesta verrà presentata alle autorità di Bruxelles nelle prossime ore. In precedenza, nella giornata odierna, l’Alto commissario per gli Affari esteri dell’Unione Europea Josep Borrell aveva riferito che l’ingresso dell’Ucraina nell’Ue, al momento, «non è in discussione». \n', '16.35 – Putin a Macron: «Fermerò gli attacchi ai civili»\n', 'Fonti dell’Eliseo hanno reso noto che il presidente francese Emmanuel Macron ha avuto oggi, 28 febbraio, un colloquio telefonico con Vladimir Putin. Secondo quanto riferito da fonti dell’Eliseo, il presidente russo «si è impegnato a preservare le vite dei civili e a sospendere tutti gli attacchi contro i civili e le abitazioni». Secondo quanto riferito dall’agenzia russa Tass, che cita fonti del Cremlino, il presidente Putin durante il colloquio ha spiegato all’omologo francese che «l’accordo con l’Ucraina sarà\xa0possibile solo dopo la smilitarizzazione e denazificazione di\xa0Kiev, quando avrà assunto uno status neutrale». Inoltre, il presidente russo ha posto tra le condizioni per porre fine al conflitto in Ucraina quella del riconoscimento\xa0internazionale della Crimea come territorio russo.\n', '16.30 – Borrell: «Preoccupazione per Moldavia e Georgia»\n', 'L’Alto rappresentante della politica estera dell’Ue, Josep Borrell durante la riunione in videoconferenza dei ministri della Difesa, ha dichiarato che «Bruxelles teme che la Russia possa cercare di destabilizzare anche altri Paesi», oltre all’Ucraina. Nello specifico Borrell ha menzionato in particolare la Moldavia e la Georgia, spiegando che «l’Ue ritiene che la pressione russa possa aumentare nei prossimi giorni sui due Paesi,» così come sull’intera area dei Balcani occidentali. Borrell ha infine annunciato che mercoledì 2 marzo si recherà in Moldavia per discutere di questa preoccupazione con le autorità locali. A preoccupare è soprattutto la Transnístria, la regione indipendentista sostenuta dalla Russia al confine tra Ucraina e Moldavia. \n', '16.15 – Il Regno Unito aumenta il sostegno militare in Ucraina\n', 'Il primo ministro britannico Boris Johnson ha parlato questo pomeriggio con il presidente ucraino Zelensky, confermando il supporto militare all’Ucraina da parte del Regno Unito e annunciando che il governo britannico si impegnerà a inviare, nelle prossime ore, ulteriori risorse per la difesa di Kiev e del Paese contro l’attacco russo. Inoltre, da Downing\xa0Street, il portavoce del premier britannico ha specificato che il primo ministro Johnson «si è espresso male» quando ha sostenuto che le sanzioni occidentali «mirano a far cadere il regime di Putin». «Non stiamo cercando nulla in termini di cambio di regime – ha precisato il portavoce di Johnson -, quello di cui stiamo discutendo è come fermare la Russia che cerca di soggiogare un Paese democratico», come l’Ucraina.\n', '15.50 – Ripresi i colloqui Mosca – Kiev\n', 'Interrotti e poi ripresi i colloqui tra Ucraina e Russia. Lo ha riferito il consigliere del presidente dell’Ucraina, Mykhailo Podoliak. In precedenza Kiev aveva riferito che la riunione era conclusa, smentita poi dai media russi. Al momento non è chiaro se si sia trattata di una pausa o se le parti abbiano deciso di tornare al tavolo dopo il primo colloquio, durato 3 ore. \n', '15.45 – L’Ungheria non farà passare le armi per l’Ucraina dal proprio confine\n', 'Péter Szijjártó, ministro degli Esteri ungherese, ha dichiarato oggi che l’Ungheria, che condivide un confine con l’Ucraina, non permetterà il transito di armi attraverso il suo territorio: «Questa decisione è necessaria per garantire la sicurezza dell’Ungheria e della comunità ungherese in Transcarpazia, dato che tali consegne potrebbero diventare obiettivi di un’azione militare offensiva». \n', '15.30 – Il Cio\xa0esclude gli atleti russi e bielorussi dagli eventi\n', 'L’Esecutivo del Comitato Olimpico Internazionale (Cio) raccomanda di «non invitare atleti russi e bielorussi» nelle competizioni sportive internazionali. Qualora questo non dovesse essere possibile, per ragioni di tempi o motivi legali il Cio ha deciso che gli atleti potranno gareggiare ma non sotto il nome di Russia o Bielorussia, né portare\xa0«simboli, colori, bandiere o inni nazionali».\n', '15.20 – Gli Usa ai cittadini americani: «Lasciate immediatamente la Russia»\n', '«Gli Stati Uniti sollecitano tutti i cittadini statunitensi a lasciare immediatamente la Russia attraverso le opzioni di\xa0viaggio commerciali ancora disponibili». È quanto comunicato dal Dipartimento di Stato degli Stati Uniti, che ha innalzato il livello di allerta da “4” a “Do not travel“, chiedendo a tutti i cittadini statunitensi di non viaggiare né verso la Russia né la Bielorussia, a seguito «dell’attacco non provocato e ingiustificato delle\xa0forze militari russe in Ucraina». \n', '15.05 – Conclusi i colloqui Mosca-Kiev\n', 'Si sono conclusi i colloqui negoziali tra Ucraina e Russia, in una località segreta al confine bielorusso con l’Ucraina, sulla riva del fiume Prypyat. Lo ha riferito il consigliere del ministero dell’Interno di Kiev. «La delegazione russa è pronta a negoziare tutto il tempo necessario per raggiungere un accordo», aveva dichiarato prima dell’incontro il capodelegazione russo, Vladimir Medinsky, mentre l’Ucraina si è presentata chiedendo il cessate il fuoco immediato e il ritiro delle truppe russe dal territorio ucraino. \n', '14.57 – Il Times: «400 mercenari già entrati in Ucraina per uccidere Zelensky»\n', 'Secondo quanto riportato dal Times, 400 mercenari russi sarebbero entrati in Ucraina con la missione di assassinare il presidente Zelensky e altri membri di spicco del suo governo. La spedizione sarebbe composta dal gruppo paramilitare Wagner: i miliziani sarebbero stati fatti rientrare cinque settimane fa da una missione in Africa con la promessa di una ricompensa sostanziosa. Le autorità di Kiev hanno saputo della spedizione criminale nella mattinata di sabato scorso. Di risposta la decisione di imporre un coprifuoco totale su tutta la città durato fino a questa mattina con l’obiettivo di proteggersi dai sabotaggi di Mosca.\n', '14.40 – La Svizzera non è più neutrale: sì alle sanzioni per la Russia\n', '«Ci allineiamo integralmente alle sanzioni imposte dall’Ue alla Russia nell’ambito della crisi ucraina». A diffondere l’annuncio è il presidente svizzero Ignazio Tassis che con poche parole comunica una storica decisione di non neutralità nei confronti dell’aggressore russo. Pochi giorni fa l’account ufficiale del governo svizzero su Twitter aveva condannato apertamente l’attacco di Mosca all’Ucraina.\n', '14.10 – La Russia chiude spazio aereo a 36 Paesi. Coinvolta anche Italia\n', 'Nient’altro che una «misura simmetrica». Cosi il Cremlino avvisa sulla decisione di chiudere lo spazio aereo russo alle compagnie di 36 Paesi tra cui Italia, Franca, Spagna e Germania. L’ordine arriva di tutta risposta alla decisione che i Paesi occidentali avevano preso nelle ultime ore di chiudere i voli alle compagnie aeree russe. A farlo sapere è l’ente federale russo per l’aviazione civile, ribadendo come la disposizione sia nient’altro che il frutto di una risposta alla pari con le decisioni “punitive” dell’Occidente.\n', '13.35 – Borrell gela l’Ucraina: «L’adesione all’Ue non è tema in agenda»\n', 'Nelle ultime ore l’invito accorato del presidente ucraino Zelensky di annettere nel più breve tempo possibile il proprio Paese all’interno dell’Ue sembrava essere stato ascoltato. Il presidente del Consiglio Ue Charles Michel aveva riportato di una discussione che sarebbe cominciata «a breve». Subito dopo il dietrofront dello stesso Michel aveva comunicato di «Stati membri piuttosto divisi sulla questione». Ora a dare una risposta definitiva alla domanda ucraina è l’Alto rappresentante della politica estera Josef Borrell. Poco prima del consiglio straordinario sulla Difesa ha dichiarato: «Il tema non è in agenda».\n', '13.31 – Zelensky: «Creata la Legione Internazionale»\n', 'Mentre le forze russe continuano ad invadere il territorio ucraino e le delegazioni dei due Paesi siedono al tavolo dei negoziati, il presidente ucraino Zelensky annuncia la nascita di una «Legione Internazionale» pronta a combattere l’aggressore. «Abbiamo già migliaia di richieste da parte di stranieri che vogliono unirsi alla resistenza degli occupanti russi e proteggere la sicurezza mondiale dal regime di Putin».\n', '13.12 – Flotte russe in allerta da combattimento \n', 'L’agenzia di stampa ufficiale russa Tass riferisce di un comunicato del ministro della Difesa Serghei Shoigu al presidente Vladimir Putin: le squadre russe nei posti di comando della Forza missilistica strategica e le flotte del nord e del Pacifico sono state messe in allerta da combattimento rafforzata. Poche ore fa un altro importante stato d’allerta era stato annunciato dal presidente Putin per il deterrente nucleare. Ora il portavoce del Cremlino Peskov spiega come la scelta di Mosca sia stata in risposta «alle minacce della ministra degli Esteri britannica Liz Truss» che ieri aveva tra l’altro assicurato sostegno alla partecipazione di volontari britannici in Ucraina. «Ci sono state dichiarazioni inaccettabili fatte da diversi esponenti occidentali su possibili scontri fra Nato e Russia», ha continuato Peskov, «dichiarazioni i cui autori non intendo svelare sebbene si tratti del ministro degli Esteri britannico», ha concluso con tono sarcastico.\n', '13.02 – La mappa aggiornata dell’attacco russo\n', '12.51 – Draghi a colloquio con Macron, Scholz e von der Leyen\n', 'Il presidente del Consiglio italiano Mario Draghi parteciperà alla video call prevista per questa sera con il presidente francese Emmanuel Macron, il cancelliere tedesco Olaf Scholz e la presidente della Commissione Ue Ursula von der Leyen. Il tema su cui i leader si confronteranno è quello della guerra in Ucraina. Secondo le fonti governative il premier Draghi sarà presente anche all’incontro, sempre in video chiamata, con gli alleati e con la Nato previsto nel pomeriggio. Come riportato dal presidente della Camera Roberto Fico, nella giornata di domani invece il premier Draghi «renderà comunicazioni nell’Aula della Camera sugli sviluppi del conflitto tra Russia e Ucraina». \n', '12.40 – Mosca: «Preso il controllo attorno alla centrale nucleare di Zaphorizhzhya»\n', 'Mentre le delegazioni di Ucraina e Russia siedono al tavolo dei negoziati, la Difesa di Mosca annuncia la conquista da parte delle truppe russe «delle cittadine di Berdyansk e Enerhodar», nel sud est dell’Ucraina. Gli invasori fanno sapere che hanno preso il controllo anche della regione attorno alla centrale nucleare di Zaphorizhzhya. L’agenzia Interfax conferma attraverso un comunicato che «l’impianto continua la sua attività e che «i livelli di razioni sono normali». \n', '12.36 – Zelensky: «16 bambini uccisi da inizio invasione»\n', 'Il bollettino dei morti continua ad aggiornarsi e dopo le ultime dichiarazioni di Kiev sui 5.300 soldati russi morti finora, il presidente ucraino Zelensky riporta di 16 bambini uccisi nei primi quattro giorni di guerra e altri 45 feriti.\n', '12.15 – Roman Abramovich al tavolo dei negoziati \n', 'Secondo quanto riferito dal Jerusalem Post e confermato dal Guardian il milionario russo-israeliano Roman Abramovich sarebbe stato chiamato sotto richiesta dell’Ucraina al tavolo dei negoziati per aiutare nei colloqui. «Posso confermare che Roman Abramovich è stato contattato dalla parte ucraina per il supporto nel raggiungimento di una risoluzione pacifica e che da allora ha cercato di aiutare», ha detto il portavoce dell’ex presidente Chelsea riportato dal Guardian. «Considerando la posta in gioco, chiediamo la vostra comprensione sul motivo per cui non abbiamo commentato né la situazione in quanto tale né il suo coinvolgimento». Negli ultimi giorni l’imprenditore russo-israeliano era finito nel mirino\xa0della critica in Inghilterra per via dei suoi legami con l’apparato statale russo e con il presidente\xa0Vladimir Putin.\n', '11.35 – Iniziati i colloqui tra Ucraina e Russia\n', 'Uno dei momenti più delicati degli ultimi giorni è arrivato. La delegazione russa e quella ucraina si sono ufficialmente sedute al tavolo dei negoziati nel tentativo di trovare il compromesso per il cessate il fuoco. Dopo gli scontri sulla proposta del Cremlino di incontrarsi a Minsk, vista di cattivo occhio da Kiev, il dialogo è stato spostato in una località segreta al confine tra Bielorussia e Ucraina. Il video in diretta pubblicato su YouTube dall’emittente russa Beta mostra i primi momenti delle due delegazioni al tavolo. \n', '11.24 – Il Cremlino: «Da parte dell’Ue misure non amichevoli»\n', 'Nel braccio di ferro tra potenze il Cremlino torna a parlare ai leader europei definendo le misure prese nelle ultime ore «espressione di un atteggiamento non amichevole» e di decisioni «ostili contro la Russia». Sono ore decisive per la guerre: le delegazioni di Russia e Ucraina si siederanno al tavolo dei negoziati cercando, almeno sulla carta, di trovare un compromesso per il cessate il fuoco. «Non sveleremo la nostra posizione prima dei colloqui», fa sapere Mosca.\n', '11.10 – Michel: «Kiev sta preparando domanda di adesione all’Ue»\n', '«Il governo ucraino sta preparando la richiesta ufficiale per aderire all’Ue». A farlo sapere è il presidente del Consiglio Ue Charles Michel in un’intervista ad alcuni media europei. «Questo vuol dire che la Commissione dovrà prendere una decisione ufficiale così come il Consiglio Ue. Credo che il dibattito ci sarà molto presto», ha aggiunto. Nelle comunicazioni ufficiali fornite alla stampa il presidente del Consiglio Ue ha parlato della necessità di un’Unione Europea compatta nella difesa: «Credo sia un’urgenza. Dobbiamo difendere l’ordine internazionale basato sulle regole. E difendere il diritto internazionale. La minaccia brandita ieri si aggiunge ad altre provocazioni che cercano di instaurare una sorta di terrorismo geopolitico», ha continuato Michel facendo riferimento al pericolo del nucleare citato nelle ultime ore dallo stesso Putin. «Dobbiamo rispondere con fermezza e compostezza». \n', '10.40 – Ucraina: 5.300 russi morti finora\n', 'Sarebbero circa 5.300 i russi morti dall’inizio dell’invasione, giovedì scorso, dell’Ucraina. È il nuovo bilancio fornito da parte ucraina e riportato dal Guardian, che sottolinea come non sia possibile verificare i dati in modo indipendente. Il bilancio dei militari di Kiev parla anche di 191 tank, 29 velivoli, altrettanti elicotteri e 816 blindati distrutti.\n', '10.20 – Zelensky chiede ai soldati russi di «deporre le armi»\n', 'Il presidente ucraino, Volodymyr Zelensky, ha invitato i soldati russi a «deporre le armi» in un video diffuso poco prima dell’inizio dei negoziati con Mosca. Nei negoziati – la delegazione ucraina comunica di essere arrivata sul posto – Kiev chiederà il ritiro delle forze russe. «Deponi le armi, esci di qui, non credere ai tuoi comandanti, non credere ai tuoi propagandisti. Salvati solo la vita», dice nel video Zelensky in russo. \n', '10.10 – «I russi: I civili possono lasciare Kiev»\n', '«I civili possono lasciare liberamente Kiev percorrendo la strada Kyiv-Vasylkiv, che è sicura», assicura il portavoce del ministero della Difesa russo, Igor Konashenkov. «Tutti i civili possono lasciare liberamente la capitale ucraina percorrendo la strada Kyiv-Vasylkiv. Questa strada è aperta e sicura», dice Konashenkov. Le forze russe «effettuano attacchi esclusivamente su siti militari», spiega, e «non vi è alcuna minaccia per la popolazione civile».\n', '9.57 – La Cina invita alla calma dopo l’allerta nucleare \n', 'Wang Wenbin, ministro degli Esteri cinese, chiede a «tutte le parti» di «mantenere la calma e di esercitare moderazione». Per «evitare una ulteriore escalation» dopo che il presidente russo Vladimir Putin ha messo in allerta il deterrente nucleare della Russia. \n', '9.35 – Zemmour: I rifugiati ucraini? Meglio in Polonia\n', 'Eric Zemmour, candidato di estrema destra alle elezioni presidenziali, dice che l’arrivo dei rifugiati ucraini rischia di «destabilizzare la Francia». «Preferisco che stiano in Polonia», dice. «Condivido e capisco l’emozione nei confronti delle popolazioni ucraine. Ma non è una cosa buona strappare delle persone così, lontano dal loro Paese, e destabilizzare la Francia che è già sommersa dall’immigrazione», dice il candidato del movimento Reconquete ai microfoni di Radio RTL. Secondo la Commissione Ue circa 300 mila persone con passaporto ucraino sono arrivate in Europa: metà in Polonia, dice Varsavia. Scappano dall’invasione dell’Ucraina da parte della Russia di Vladimir Putin. «Penso che i polacchi abbiano scelto di accoglierli tutti. Penso che dobbiamo aiutare i polacchi ad accoglierli, preferisco che stiano in Polonia. Potranno più facilmente tornare a casa loro quando la guerra sarà finita», dice Zemmour. Secondo la sua rivale Marine Le Pen bisogna «certamente» accogliere i rifugiati ucraini, «sotto l’egida dell’Alto commissariato ai rifugiati delle Nazioni Unite. Bisogna rispettare la Convenzioni di Ginevra».\n', '8.20 – L’esercito russo ai cittadini di Kiev: «Potete lasciare la città»\n', 'L’esercito russo fa sapere che tutti gli abitanti di Kiev possono lasciare la città. Le forze armate di Mosca hanno fatto sapere che lo spazio aereo dell’Ucraina è sotto il controllo della Russia, così come le città di Berdyansk e Enerhodar. Gli ucraini smentiscono. L’armata russa ha anche accusato l’esercito ucraino di usare la popolazione come scudo umano. Gli ucraini invece sostengono che l’esercito abbia rallentato l’iniziativa militare oggi anche se sta tentando ancora di conquistare alcune città. \n', '7.47 – Suonano le sirene d’allarme\n', 'All’alba del quinto giorno dell’invasione dell’Ucraina da parte di Mosca le sirene d’allarme sono suonate in diverse città del Paese. Lo riferisce la Bbc online. Sirene antiaeree sono state udite anche nella regione di Lugansk e Zhytomyr. Oggi è in programma l’incontro tra le delegazioni ucraina e russa in Bielorussia. L’esercito fa sapere che Kiev è ancora sotto il controllo ucraino. Intanto la Banca centrale della Russia alza il tasso di riferimento al 20%. Lo riporta l’agenzia Bloomberg. La Banca centrale russa ha motivato la decisione con il drastico cambiamento delle condizioni esterne. L’aumento dei tassi si è reso necessario per rendere più attraenti i depositi. \n', '7.45 – Sospesi gli acquisti del gas russo\n', 'Alcuni acquirenti di gas naturale hanno sospeso gli acquisti dalla Russia. L’agenzia Bloomberg fa sapere che importatori dall’Asia al Sud America hanno deciso di interrompere temporaneamente l’acquisto di spedizioni di Gas dalla Russia in attesa di maggiore chiarezza sulle restrizioni contro le banche e le società di Mosca. Nel frattempo i piccoli importatori stanno trattando per ottenere lettere di di credito dalle banche per acquistare il gas russo, fermando di fatto il loro approvvigionamento. Almeno due delle più grandi banche statali cinesi stanno limitando i finanziamenti per l’acquisto di materie prime russe, conclude Bloomberg. \n', '7.30 – Tutto pronto per il negoziato\n', 'In Bielorussia tutto è pronto per ospitare i negoziati Russia-Ucraina. In attesa dell’arrivo delle delegazioni. Lo ha twittato poco fa il ministero degli Esteri bielorusso accompagnando l’annuncio dei negoziati tra Kiev e Mosca con una foto della sede a Gomel, al confine tra Ucraina e Bielorussia, nell’area del fiume Pripyat. Intanto la Repubblica Popolare di Donetsk ha deciso di sospendere la mobilitazione: lo ha annunciato il capo dell’autoproclamata repubblica, riconosciuta la scorsa settimana dalla Russia di Vladimir Putin, Denis Pushilin. \n', '6.35 La Banca Centrale russa vieta la vendita di titoli\n', 'La banca centrale della Russia ha dato indicazione ai broker di non soddisfare temporaneamente gli ordini di vendita di titoli da parte di stranieri a partire da oggi. Lo riporta l’agenzia Bloomberg. Intanto il Kazakistan ha fatto sapere che non invierà contingenti militari in Ucraina. La Borsa russa aprirà con tre ore di ritardo. \n', '5.34 Google Maps si ferma\n', 'Google Maps ha bloccato alcune sue\n', 'funzioni in Ucraina per proteggere la popolazione. Le funzionalità\n', 'disabilitate includono la sovrapposizione del traffico in tempo reale\n', 'di Google Maps e Live Busyness, una funzione che mostra eventuali\n', 'concentrazioni di persone in una posizione in un momento dato.\n', '5.00 – Esplosioni a Kharkiv e Kiev\n', 'Nella notte sono state udite esplosioni a Kharkiv e a Kiev. Lo ha fatto sapere il Servizio statale per le comunicazioni sul suo canale Telegram. In una dichiarazione separata, ha riferito di un edificio residenziale nella città di Chernihiv, nell’Ucraina settentrionale, in fiamme dopo essere stato centrato da un missile. Il comando delle forze di terra ucraine ha riferito su Facebook che un’altra città nel nord, Zhytomyr, è stata colpita da missili durante la notte.\n', '4.00 – L’Ambasciata Usa: lasciate il paese\n', 'L’ambasciata degli Stati Uniti ha pubblicato un avviso sul suo sito per esortare i cittadini statunitensi attualmente in Ucraina a lasciare il Paese utilizzando ogni mezzo privato disponibile, purché in condizioni di sicurezza, informando di combattimenti in atto all’interno di molte città e altri luoghi e della possibilità di un deterioramento delle condizioni poiché gli attacchi militari della Russia continuano in varie parti del Paese senza alcun preavviso. \n', '3.19 – Media: Bielorussia con la Russia\n', 'La Bielorussia starebbe per scendere in campo con le truppe russe nella guerra in atto in Ucraina: lo riporta il Kyiv independent citando non meglio precisate fonti e aggiungendo che l’entrata in guerra della Bielorussia potrebbe avvenire nel giro di ore. La decisione sarebbe stata presa e il primo aereo da trasporto Ilyushin Il-76 potrebbe decollare alle 5 del mattino ora locale trasportando paracadutisti. Nelle scorse ore in Bielorussia è passato un referendum costituzionale che consentirebbe alla Russia di installare armi nucleari sul suo territorio, escludendo però ogni “aggressione militare dal territorio” della Bielorussia. Da ieri si parla della discesa in campo della Bielorussia, le cui forze potrebbero essere schierate a Kiev o a Zhytomyr. Un alto ufficiale bielorusso, Valeriy Sakhashik, in un discorso video, ha esortato i militari bielorussi a non obbedire a ordini che li coinvolgerebbero in una guerra contro una nazione amica. Solo 17.000 militari bielorussi sarebbero addestrati al combattimento. \n', '2.50 – Il colloquio Zelensky-Johnson\n', 'Il presidente dell’Ucraina Volodymyr Zelensky ha avuto un colloquio telefonico con il premier del Regno Unito Boris Johnson. «Abbiamo parlato con il Primo Ministro Boris Johnson e il Presidente polacco Andrzej Duda dell’attuale situazione della sicurezza. Concordato ulteriori passi congiunti per contrastare l’aggressore. Coalizione contro la guerra in azione!», ha scritto il presidente in un post pubblicato su Twitter. Zelensky ha parlato anche con la presidente della Commissione Europea Ursula von der Leyen. Il presidente ha detto che le prossime 24 ore saranno cruciali per l’Ucraina. \n', '2.35 – L’oligarca evade dai domiciliari\n', 'Viktor Medvedchuk, oligarca ucraino di origini russe vicino a Putin e considerato uno dei candidati per il governo fantoccio se la Russia dovesse prendere Kiev, è evaso dagli arresti domiciliari. Stava scontando una condanna per l’accusa di alto tradimento per avere sostenuto le forze separatiste nel Donbass. Medvedchuk, leader del partito “Piattaforma di opposizione” e imprenditore attivo in molti campi tra cui energia e media, è molto vicino al presidente russo e ne rappresenta ufficiosamente gli interessi in Ucraina. Il suo legale ha detto che «si trova in un posto sicuro a Kiev». \n', '1.32 – Kiev: attacco con drone ai russi\n', 'L’esercito ucraino rivendica un attacco con drone di successo contro le forze russe. Lo riporta la Cnn citando le forze armate russe, secondo le quali l’attacco con drone Bayraktar TB2 prodotto dalla Turchia è avvenuto vicino alla città di Malyn, 100 chilometri a nordovest di Kiev.\n', 'A cura di Maria Pia Mazza, Giada Giorgi, Alessandro D’Amato']"
688,news-910537,No! La CNN non ha annunciato la morte del presunto giornalista “Bernie Gores” in Afghanistan e Ucraina,https://www.open.online/2022/02/28/cnn-morte-bernie-gores-ucraina-afghanistan-fake,2022-02-28 22:19:00,"['No! La CNN non ha annunciato la morte del presunto giornalista “Bernie Gores” in Afghanistan e Ucraina\n', '\n', 'Come è nata la bufala del “giornalista ucciso due volte”\n', 'Circola la storia del giornalista Bernie Gores “morto due volte”. Un uomo mai esistito, che la CNN si sarebbe inventato per annunciarne il decesso la prima volta nell’agosto 2021 durante il ritiro dal fronte afgano, poi più recentemente nel corso dell’invasione russa in Ucraina (alcuni esempi qui e qui). La fonte? Due screen di falsi account Twitter, che si sono spacciati per profili ufficiali dell’emittente americana.\n', 'Per chi ha fretta:\n', 'Analisi\n', 'Si tratta di una bufala divenuta subito virale a livello internazionale. Hanno già trattato il caso i colleghi di Reuters, FactCheckOrg e PolitiFact. Gli screen con i due annunci del decesso vengono spesso accompagnati da didascalie sarcastiche, come la seguente:\n', 'Wow!! La stessa persona che è stata “giustiziata” dai talebani in Afghanistan è anche la prima vittima americana nella “crisi ucraina”. Vedi come funziona? La CNN è il nemico del popolo. Perchè mentire? Vai avanti e guarda TUTTI i siti di verifica dei fatti che dicono che questi tweet non provengono mai dalla CNN, ho trovato i tweet originali DELLA CNN e li ho catturati * l’uomo nella foto è a quanto pare uno YouTuber di nome Jordie Jordan … Sveglia! #FCNN #WeAreTheNews.\n', 'Da notare che il testo menziona lo youtuber Jordie Jordan, che in questa narrazione diventa una sorta di fantoccio utilizzato dalla CNN per impersonare “Gores”. In realtà si tratta di una ulteriore distorsione dei fatti.\n', 'Già nell’agosto 2021 i colleghi di Reuters e Snopes si erano occupati dei finti post sulla morte di Gores (qui e qui). Dunque il primo screen non è stato prodotto recentemente, bensì è stata riciclata una vecchia bufala per produrne una nuova. Del resto basta prestare un po’ di attenzione. L’account del post sul presunto decesso di “Gores” in Ucraina, non risulta verificato da Twitter con il consueto pallino blu, inoltre contava appena 129 follower quando fece partire la finta news. Il primo account invece, relativo all’Afghanistan è stato sospeso da tempo.\n', 'L’unica cosa minimamente vera al momento è che effettivamente quello è il volto dello youtuber Jordan. Mentre non esiste su Twitter un profilo verificato della CNN dedicato all’Ucraina.\n', 'Conclusioni\n', 'Effettivamente non risulta esistere un giornalista della CNN di nome Bernie Gores. Ma il personaggio, il cui volto corrisponde allo youtuber Jordie Jordan non è stato fabbricato dall’Emittente americana, bensì da anonimi troll, a partire dall’agosto 2021, mediante la costruzione di finti account della CNN.']"
689,news-911013,Armi da Berlino a Kiev? Per la portavoce degli Esteri di Mosca è la prova: «La Germania non è uscita dal nazismo»,https://www.open.online/2022/02/28/guerra-ucraina-attacco-portavoce-ministero-esteri-russia-germania-nazista,2022-02-28 21:48:00,"['Armi da Berlino a Kiev? Per la portavoce degli Esteri di Mosca è la prova: «La Germania non è uscita dal nazismo»\n', '\n', 'La provocazione è arrivata da Maria Zakharova, portavoce del ministero degli Esteri della Russia\n', 'Nell’ultimo comunicato stampa pubblicato dal ministero degli Esteri di Mosca compare ancora quella formula che secondo Vladimir Putin avrebbe giustificato l’inizio dell’aggressione nel territorio ucraino: denazificazione. Nelle parole del ministero, firmate dalla portavoce Maria Zakharova, viene criticata la scelta di Berlino di sostenere Kiev: «La decisione della Germania di fornire armi all’Ucraina risveglia spettri di guerra». Una guerra che non sarebbe più «fredda» ma direttamente «calda». Zakharova continua chiedendosi se il nazismo sia mai sparito davvero dalla Germania: «La fornitura di armi agli eredi ideologici del complice nazista Stepan Bandera ci fa, volenti o nolenti, porre una domanda retorica: quanto è stato completo il processo di denazificazione nella Germania dopo la sconfitta nella Seconda guerra mondiale?». Intanto il ministro dell’Energia della Germania Robert Habeck ha spiegato che il suo Paese è pronto a prendere «misure radicali» per ridurre la dipendenza dalla Russia nel settore energetico: «Dobbiamo dire e ammettere che in passato la Germania ha fatto troppo affidamento in modo unilaterale sulla dipendenza dalle esportazioni russe e ha una maggiore dipendenza da gas, petrolio e carbone. Le azioni necessarie per diminuire l’esposizione della Russia nell’industria energetica dovranno essere radicali». ']"
690,news-911015,La versione di Toninelli sulla guerra: «L’Ucraina che fa parte dell’Ue…» – Il video,https://www.open.online/2022/02/28/guerra-ucraina-versione-toninelli-video,2022-02-28 21:44:00,"['La versione di Toninelli sulla guerra: «L’Ucraina che fa parte dell’Ue…» – Il video\n', '\n', 'Sfugge all’ex ministro M5s che proprio in queste complicate ore il presidente ucraino Zelensky sta spingendo per aderire all’Ue, con non poche difficoltà\n', 'La Controinformazione dell’ex ministro Danilo Toninelli è talmente contro da andare anche a schiantarsi contro le più basilari nozioni di geografia politica. Nella sua personale rubrica su Facebook, Toninelli sostiene che l’Ucraina si trovi già nell’Unione europea. «L’espansione della Nato a Est c’è stata, è stata enorme – racconta il Cinque stelle – E l’Ucraina, facendo parte dell’Unione europea, capite bene che poteva ambire a entrare nella Nato e rompere l’ultimo stato di confine tra la Russia e i Paesi della Nato». All’ex ministro deve essere sfuggita la battaglia che il presidente ucraino Zelensky sta provando a portare avanti proprio per aderire all’Ue con non poche difficoltà.']"
691,news-910931,"L’ambasciatore ucraino all’Onu legge gli ultimi messaggi di un soldato russo alla madre: «Ho paura, colpiamo anche i civili…» – Il video",https://www.open.online/2022/02/28/guerra-ucraina-ambasciatore-onu-messaggi-soldato-russo-madre-video,2022-02-28 21:18:00,"['L’ambasciatore ucraino all’Onu legge gli ultimi messaggi di un soldato russo alla madre: «Ho paura, colpiamo anche i civili…» – Il video\n', '\n', 'L’ambasciatore Sergiy Kyslytsya ha letto alcuni messaggi di un soldato russo alla madre, descrivendo il suo orrore per la guerra, prima di essere ucciso\n', 'L’ambasciatore\xa0ucraino, Sergiy Kyslytsya, durante l’Assemblea generale delle Nazioni unite, ha letto e mostrato gli screenshot di una conversazione che l’ambasciatore attribuisce a un soldato russo morto in Ucraina e sua madre, in Russia. «Mamma, non mi alleno più in Crimea. Siamo in Ucraina, qui infuria una vera guerra. Ho paura. Stiamo bombardando tutte le città, stiamo anche prendendo di mira i civili. Ci avevano detto che ci avrebbero accolti felicemente invece si gettano sotto i carri per non farci passare, ci chiamano fascisti, mamma! È molto dura». Secondo l’ambasciatore ucraino i messaggi del soldato russo morto sono la prova che la Russia sta mentendo non solo alla popolazione russa, ma anche ai suoi stessi soldati, su quanto sta accadendo in Ucraina, e smentirebbe le dichiarazioni di Mosca secondo cui la popolazione civile non viene presa di mira dalle truppe russe. Kyslytsya, rivolgendosi infine all’Assemblea, ha dichiarato: «Se l’Ucraina non sopravvive, la pace internazionale non sopravvive. Se l’Ucraina non sopravvive, l’Onu non sopravvive. Non fatevi illusioni, stiamo pagando il prezzo più alto per la libertà e la sicurezza mondiale».']"
692,news-910943,"Ucraina, trova una mina anti uomo per strada: la porta nel bosco a mani nude – Il video",https://www.open.online/2022/02/28/guerra-ucraina-russia-uomo-sposta-mina-video,2022-02-28 21:14:00,"['Ucraina, trova una mina anti uomo per strada: la porta nel bosco a mani nude – Il video\n', '\n', 'Anche prima di questo conflitto, l’Ucraina era uno dei territori con il più alto numero di mine in Europa\n', 'Sigaretta in bocca, mani senza guanti e braccia ben distese. Tra i video che stanno circolando in queste ore sui social c’è anche quello di un civile che decide di spostare una mina senza ricorrere a nessun tipo di protezione. Il video è stato girato nei pressi di Berdyansk, città sul Mare di Azov non lontano da Mariupol. Dopo aver raccolto la mina, l’uomo la porta nel bosco per metterla in un luogo più sicuro. Il video si conclude con lui che sta ancora camminando, quindi non è chiaro cosa abbia deciso di fare con l’ordigno. Tutta la clip è stata diffusa dal giornale ucraino The New Voice of Ukraine. Anche prima di questo conflitto, l’Ucraina era uno dei territori europei con la più alta densità di mine, soprattutto nelle regioni vicino al Donbass, sul confine est del territorio.']"
693,news-910873,Twitter contro Putin: i post dei media russi finanziati dal Cremlino marchiati con uno sticker arancione,https://www.open.online/2022/02/28/guerra-russia-ucraina-twitter-etichetta-media-russi,2022-02-28 20:04:00,"['Twitter contro Putin: i post dei media russi finanziati dal Cremlino marchiati con uno sticker arancione\n', '\n', 'La scelta del social è solo l’ultimo passaggio di una strategia per bloccare la circolazione di notizie false\n', 'Etichette arancioni, con avvisi chiari per tutti gli utenti. Twitter ha deciso di aggiungere un altro tassello alla sua strategia per la copertura social dell’invasione della Russia in Ucraina. Il social network comincerà ad applicare un’etichetta a tutti i tweet che rimandano ai media russi finanziati direttamente dal Cremlino. L’obiettivo è quello di limitare la circolazione di notizie false, visto che da quando è cominciata l’invasione in Ucraina si sono registrati circa 45 mila tweet al giorno che pubblicavano contenuti provenienti da media vicini al Cremlino. L’etichetta è simile a quella che già compare per identificare la disinformazione legata al Covid-19 e verrà applicata su tutti i link provenienti dalle testate identificate dal social network come statali. \n', '«Mentre le persone cercano informazioni credibili su Twitter sull’invasione russa dell’Ucraina, comprendiamo e prendiamo sul serio il nostro ruolo. Il nostro prodotto dovrebbe rendere facile capire chi c’è dietro i contenuti che vedi e quali sono le loro motivazioni e intenzioni», ha spiegato Yoel Roth, a capo della site integrity di Twitter. La decisione del social arriva insieme a una serie di limitazioni: la piattaforma non consiglierà i tweet con link a media statali e non li farà comparire nelle pagine di ricerca. Questo passaggio è un ulteriore avanzamento sul fronte social contro Mosca: nei giorni scorsi Facebook, Google e YouTube avevano annunciato di aver chiuso le monetizzazioni dei contenuti per i media russi.']"
694,news-910267,"L’Ucraina nell’Ue divide l’Europa, Zelensky firma la candidatura: il 1° marzo il voto dell’Europarlamento. Borrell frena – Il video",https://www.open.online/2022/02/28/ucraina-ingresso-ue-divisioni,2022-02-28 19:40:00,"['L’Ucraina nell’Ue divide l’Europa, Zelensky firma la candidatura: il 1° marzo il voto dell’Europarlamento. Borrell frena – Il video\n', '\n', 'L’Alto rappresentante per la politica estera: «L’Ucraina ha una chiara prospettiva europea, ma ora è il momento di lottare contro un’aggressione»\n', 'Il Parlamento europeo prenderà una decisione già domani 1 marzo sul percorso di adesione dell’Ucraina all’Unione europea. In un’apparente accelerazione dell’iter formale, l’Europarlamento discuterà e voterà domani su una risoluzione che contiene la richiesta di: «adoperarsi per concedere all’Ucraina lo status di candidato all’Ue, in linea con l’articolo 49 del trattato sull’Unione europea e nel frattempo, continuare a lavorare per la sua integrazione nell’Ue». Il voto sul testo è atteso per la sera del 1 marzo. Oggi 28 febbraio, il presidente ucraino Zelensky ha firmato il documento dell’adesione dell’Ucraina all’Unione europea. La richiesta verrà presentata alle autorità di Bruxelles nelle prossime ore con il sollecito ad avviare una procedura speciale per consentire all’Ucraina di entrare nell’Ue, nel contesto dell’invasione da parte russa. Nelle ore precedenti, poco prima del Consiglio straordinario sulla Difesa, l’Alto rappresentante della politica estera Josep Borrell aveva dichiarato: «l’adesione dell’Ucraina nell’Ue nell’immediato non è in agenda». Borrell ha poi aggiunto: «Dobbiamo dare una risposta nelle prossime ore, non nei prossimi anni. L’Ucraina ha una chiara prospettiva europea ma ora è il momento di lottare contro un’aggressione». \n', 'Negli ultimi due giorni gli inviti accorati del presidente ucraino Zelensky ai leader Ue di accogliere nel più breve tempo possibile l’Ucraina nell’Unione sembrava essere stato ascoltato. Il presidente del Consiglio Ue Charles Michel poche ore fa aveva riferito di una discussione tra gli Stati che sarebbe cominciata «a breve». Poco dopo dallo stesso Michel era arrivato un chiarimento con lo scenario di un’Unione Europea tutt’altro che compatta in merito. Ora la dichiarazione di Borrell conferma tutto: l’annessione dell’Ucraina nell’Ue non è una priorità immediata. A confermare l’orientamento espresso dai vertici Ue anche una voce interna alla maggioranza di governo in Italia. Per il leader della Lega, Matteo Salvini, questo è il momento di «evitare qualsiasi cosa che possa esasperare gli animi e i conflitti». Riferendosi alla richiesta dell’Ucraina ha continuato: «In queste ore urge tornare alla pace. Bisogna calibrare ogni proposta che ci deve far pensare se l’avvicina o l’allontana». ']"
695,news-910667,"Decreto Ucraina, dall’Italia aiuti a Kiev con armi e accoglienza ai profughi. Le ipotesi sul razionamento del gas",https://www.open.online/2022/02/28/ucraina-governo-draghi-decreto-armi-rifugiati-gas,2022-02-28 19:09:00,"['Decreto Ucraina, dall’Italia aiuti a Kiev con armi e accoglienza ai profughi. Le ipotesi sul razionamento del gas\n', '\n', 'Via libera del governo all’invio a Kiev di mitragliatrici, missili e altre munizioni. Implementata la rete dei centri di accoglienza. Per far fronte alla crisi energetica via libera al razionamento gas, in caso di necessità\n', 'Il governo ha approvato all’unanimità un nuovo decreto legge che introduce «ulteriori misure urgenti in relazione agli sviluppi della crisi in Ucraina», per garantire sostegno e assistenza al Paese e alle autorità governative di Kiev\xa0«attraverso la cessione di mezzi, materiali ed equipaggiamenti militari», con la Nato che dovrà occuparsi unicamente della consegna logistica. Le nuove misure vanno a integrare quelle già approvate nel provvedimento per il rafforzamento dell’impegno militare dell’Italia in Ucraina, approvato dal Cdm lo scorso 25 febbraio. Nel nuovo decreto l’esecutivo guidato da Mario Draghi ha anche approvato un piano per l’energia e per l’accoglienza dei profughi. \n', 'Nuove armi per l’Ucraina\n', 'Il provvedimento redatto dal ministero della Difesa prevede «un intervento per garantire sostegno e assistenza al popolo ucraino attraverso la cessione di mezzi, materiali ed equipaggiamenti militari alle autorità governative dell’Ucraina. È prevista peraltro una deroga specifica ad alcune disposizioni vigenti». Concretamente, l’Italia fornirà all’Ucraina diverse tipologie di armi, tra cui missili (dagli antiaerei agli Spike controcarro), di mitragliatrici (Browning e Mg), e munizioni e missili anti-aerei e anti-carro. La misura trova fondamento negli articoli 3 e 4 del Trattato Nord Atlantico che permette agli Stati «di resistere a un attacco armato» in modo unito e compatto «ogni volta che, nell’opinione di una di esse, l’integrità territoriale, l’indipendenza politica o la sicurezza di una delle parti fosse minacciata».\n', 'Misure per l’accoglienza dei rifugiati ucraini\n', 'Novità anche sulle politiche per l’accoglienza dei profughi ucraini. Il Cdm, oltre al rafforzamento della rete di accoglienza degli stranieri, ha previsto che i rifugiati dall’Ucraina vengano ospitati nei centri del sistema Cas (Centri assistenza straordinari, ndr), anche senza aver presentato richiesta di protezione internazionale. Nello specifico, è previsto un incremento di 13.000 posti nei Cas, che potranno essere attivati dai prefetti, e verranno creati ulteriori 3.000 posti del sistema di accoglienza e integrazione (Sai). In tal senso sono stati stanziati 10 milioni di euro a carico del Fondo per le emergenze nazionali\xa0ed è stato disposto lo stato di emergenza fino al 31 dicembre 2022. \n', 'Accoglienza studenti, ricercatori e docenti ucraini\n', 'Il governo ha inoltre creato un apposito fondo da 500 mila euro per finanziare le misure a sostegno di studenti, ricercatori e docenti ucraini affinché possano concludere o continuare la propria formazione e il proprio lavoro nelle scuole, nelle università e negli istituti di ricerca italiani. Il governo specifica che «sono previsti tutti i mezzi per garantire loro il diritto allo studio, partendo dalle borse di studio». \n', 'Via libera al razionamento del gas in caso di emergenza\n', 'E in risposta alla crisi energetica aggravatasi dal peggioramento del quadro geopolitico, una parte del nuovo provvedimento del governo, «anche a scopo preventivo», prevede la possibilità di introdurre misure in via emergenziale «per aumentare l’offerta e/o eventualmente ridurre la domanda di gas». In caso di necessità, dunque, la norma rende immediatamente attuabile il razionamento del gas, quindi «di ridurre i consumi di gas delle centrali elettriche, mediante la massimizzazione della produzione da altre fonti e fermo restando il contributo delle energie rinnovabili». La bozza del decreto prevede per le altre fonti anche lo sfruttamento di energia da carbone e olio combustibile: «per il periodo stimato di durata dell’emergenza». La gestione operativa della rete di sostegno nazionale è stata affidata all’azienda a partecipazione pubblica Terna S.p.A. Sarà il ministro della Transizione ecologica, Roberto Cingolani, ad adottare con «provvedimenti e atti di indirizzo» i provvedimenti «finalizzati all’aumento della disponibilità di gas e alla riduzione programmata dei consumi di gas previste dal Piano di emergenza», «a prescindere dalla dichiarazione del livello di emergenza». ']"
696,news-910461,Il Cio mette al bando la Russia da tutti gli sport. Fifa e Uefa si fanno sentire: fuori la Nazionale dai Mondiali in Qatar e i club dalle coppe europee,https://www.open.online/2022/02/28/ucraina-cio-vs-russia-bielorussia,2022-02-28 18:44:00,"['Il Cio mette al bando la Russia da tutti gli sport. Fifa e Uefa si fanno sentire: fuori la Nazionale dai Mondiali in Qatar e i club dalle coppe europee\n', '\n', 'È una messa al bando totale dal mondo dello sport quello abbattutosi sulla Russia, dal Comitato olimpico ai vertici del calcio mondiale ed europeo\n', 'La Russia è stata messa al bando anche dal calcio. La Nazionale russa dovrà rinunciare definitivamente ai prossimi Mondiali di calcio in Qatar previsti quest’anno, come deciso oggi dalla Fifa. In Europa, invece, la Uefa ha deciso di sospendere dalle coppe europee tutti i club russi. Finché il conflitto non cesserà, spiegano i vertici di Fifa e Uefa, la Russia non potrà partecipare ai playoff dei Mondiali previsti il 24 e 29 marzo. Mentre lo Spartak Mosca non potrà scendere in campo contro il Lipsia per l’ottavo di Europa league. Solo ieri 27 febbraio, la Federcalcio mondiale aveva provato a reagire all’invasione russa in Ucraina, da un lato condannando le azioni del Cremlino, dall’altro però concedendo la possibilità per la Nazionale russa di continuare a scendere in campo per le qualificazioni dei Mondiali. La punizione della Fifa avrebbe previsto il cambio del nome della Nazionale, che non si sarebbe più potuta chiamare Russia, l’obbligo di disputare le gare casalinghe in campo neutro e a porte chiuse, senza la possibilità di usare la propria bandiera e l’inno nazionale. Una decisione accolta con irritazione soprattutto dalla Federacalcio polacca, che assieme a quella ceca e svedese avevano già fatto sapere che non sarebbero scese in campo contro la Russia per i playoff di qualificazione ai Mondiali. Insomma per i polacchi non sarebbe bastato cambiare il nome della Nazionale per accettare quel che sta accadendo in Ucraina. \n', 'Ben più deciso il Comitato internazionale olimpico, che ha messo al bando gli atleti di Russia e Bielorussia. Inoltre, il Cio ha ritirato l’onorificenza dell’Ordine olimpico al presidente russo Vladimir Putin. La raccomandazione del Cio alle federazioni mondiali è di «non invitare atleti russi e bielorussi» nelle competizioni sportive internazionali. Se questo non è possibile per «motivi di tempo o legali», il Comitato olimpico invita a «garantire che nessun atleta o funzionario sportivo russo o bielorusso possa prendere parte sotto il nome di Russia o Bielorussia. I cittadini russi o bielorussi, siano essi individuali o di squadra, dovrebbero essere accettati solo come neutrali, senza inni e bandiere».']"
697,news-910437,Da comico (e ballerino) a eroe di guerra: tutto Zelensky in 1 minuto – Il video,https://www.open.online/2022/02/28/zelensky-carriera-comico-video,2022-02-28 18:28:00,"['Da comico (e ballerino) a eroe di guerra: tutto Zelensky in 1 minuto – Il video\n', '\n', 'Dalla partecipazione al gioco televisivo KVN nel 1997 fino alla serie TV «Sluha Narodu» in cui interpretava proprio il capo di stato dell’Ucraina, la carriera dell’attore diventato presidente \n', 'Sui social abbondano i post che lo definiscono “un eroe”. Volodymyr Zelensky grazie alla sua tenacia è diventato un simbolo della resistenza ucraina a cui i suoi connazionali stanno affidando speranze e paure. Il presidente pubblica quotidianamente aggiornamenti dalle strade di Kiev per invitare la popolazione a resistere. Nella notte tra venerdì e sabato gli Stati Uniti avrebbero offerto a Zelensky di trasferirsi prima a Leopoli, e poi in Polonia, dandogli la possibilità di governare a distanza. A questa proposta il capo di stato avrebbe ribattuto: «La battaglia è qui. Mi servono munizioni, non un passaggio». \n', 'Pres. Zelensky: “I need ammunition not a ride”. This is a real life super hero. We need you alive, Superman!!! #VolodymyrZelensky #UkraineRussia #Ruble pic.twitter.com/XMBZYYAN7b\n', 'A guardare la fermezza, i gesti, le parole, potrebbe sembrare che Zelensky sia un politico di vecchia data, ma così non è. Il quarantaquattrenne presidente Ucraino è in carica da maggio 2019, e non aveva mai ricoperto nessuna vera carica politica prima di questa, sebbene avesse fatto le prove nella serie TV Sluha Narodu (“Servitore del Popolo”), in cui interpretava proprio il capo di stato dell’Ucraina. Ma andiamo con ordine.\n', 'La carriera nel mondo dello spettacolo\n', 'Fino alla sua elezione nel 2019, la carriera di Zelensky ha avuto luogo interamente nel mondo dello spettacolo. Nel 1995, il diciassettenne Volodymyr si iscrisse al gioco televisivo KVN, una competizione comica in cui i partecipanti si sfidavano a colpi di sketch e battute che il giovane Zelensky vinse appena due anni dopo. A seguito della vittoria, fondò il collettivo comico Kvartal 95 che presto iniziò a produrre programmi televisivi per la televisione Ucraina. Tra il 2006 e il 2014 il presidente è apparso in diverse commedie, tra cui la trilogia Love in the Big City, e ha partecipato alla versione ucraina del celebre format Ballando con le Stelle. Tuttavia, è nel 2015 che Volodymyr si è avvicinato alla politica, anche se ancora solo sul piccolo schermo, interpretando il protagonista della serie TV Sluha Narodu, un insegnante di storia che si ritrova ad essere eletto presidente dopo che una sua video-lamentela contro il governo è diventata virale su internet. \n', 'L’entrata in politica\n', 'É quello l’inizio di tutto. Nel 2018 i membri di Kvartal 95, nel frattempo diventata una casa di produzione televisiva, fondano il partito politico Sluha Narodu basandosi sulla serie omonima. Supportato dal partito, nel dicembre dello stesso anno, Zelensky si candida a diventare presidente dell’Ucraina con l’intenzione di cambiare il più possibile «il tono della classe classe politica». Ad aprile 2019, il comico viene eletto presidente al secondo turno, raccogliendo il 73% delle preferenze.\n', 'Zelensky ottiene la vittoria contro il presidente uscente Poroshenko. L’oligarca rimane in carica solo pochi mesi dopo che in Ucraina la rivoluzione fa cadere il precedente presidente filorusso Yanukovych. Poroshenko si presenta come quello che dovrebbe porre fine alla corruzione nel paese e all’influenza russa in Ucraina. Poroshenko fatica però a mantenere le sue promesse, e Zelensky vince le elezioni rappresentando un cambio radicale contro l’elite che aveva fino ad allora mantenuto il potere.\n', 'Ai tempi di Love in the Big City, Zelensky si era opposto all’intenzione dell’allora Ministro della Cultura ucraino di bandire gli artisti russi dal Paese. Inoltre, fin dai primi mesi del suo mandato, Zelensky si è impegnato a porre fine al conflitto in Donbass promuovendo elezioni libere nella repubblica separatista, a patto che la Russia ritirasse le truppe stanziate nella regione. All’inizio sembrava che l’accordo potesse funzionare, ma dopo lo scoppio della pandemia le tensioni sono tornate ad acuirsi, fino a sfociare nell’attuale conflitto.']"
698,news-910759,"Ucraina, esplosioni a Kiev dopo la fine dei negoziati: il boato che ha scosso la capitale – Il video",https://www.open.online/2022/02/28/ucraina-esplosioni-kiev-video,2022-02-28 18:23:00,"['Ucraina, esplosioni a Kiev dopo la fine dei negoziati: il boato che ha scosso la capitale – Il video\n', '\n', 'Le immagini mostrano una delle esplosioni nella città dopo la conclusione del primo round di colloqui\n', 'Violente esplosioni a Kiev nel tardo pomeriggio di oggi, 28 febbraio. Mentre si era da poco concluso il primo round di colloqui tra le delegazioni di Mosca e Kiev, la capitale ucraina è stata scossa da alcuni potenti boati. Le esplosioni si sono verificate nell’est del centro di Kiev, intorno alle 18.40 locali, le 17.40 in Italia. Subito dopo nella capitale ucraina sono risuonate le sirene d’allarme.']"
699,news-910719,"La battaglia nelle campagne ucraine, il contadino ruba il tank russo col suo trattore (e il soldato lo rincorre) – Il video",https://www.open.online/2022/02/28/russia-vs-ucraina-contadino-ruba-tank-video,2022-02-28 18:05:00,"['La battaglia nelle campagne ucraine, il contadino ruba il tank russo col suo trattore (e il soldato lo rincorre) – Il video\n', '\n', 'Il furto sotto gli occhi del soldato nemico che non può far altro che correre dietro il trattore\n', 'È bastato un attimo di distrazione perché un contadino ucraino riuscisse a rubare un tank russo sotto il naso di un soldato nemico. Il video popolarissimo nelle ultime 24 ore tra i profili social ucraini racconta la curiosa vicenda accaduta in una zona rurale vicino a Kakhovka, nel villaggio di Lyubimovka, nella regione di Cherson, vicino al confine con la Crimea. Come confermato dalla Ukrainian Independent Information Agency, il contadino a bordo del suo trattore è riuscito ad agganciare e portarsi via il veicolo da combattimento MT-LB segnato con la «Z», quindi appartenente all’esercito russo, così come sarebbe un soldato russo quello ritratto nel filmato che cerca di rincorrere il trattore sperando di riprendersi il tank.']"
700,news-910543,"Ucraina, la storia del birrificio Pravda che ha cominciato a produrre bombe molotov",https://www.open.online/2022/02/28/ucraina-birrificio-pravda-molotov,2022-02-28 16:55:00,"['Ucraina, la storia del birrificio Pravda che ha cominciato a produrre bombe molotov\n', '\n', 'Il birrificio si trova a Leopoli, città situata vicino al confine con la Polonia\n', 'Sull’etichetta un’immagine di Vladimir Putin senza vestiti seduto su un trono. Sotto una scritta: «Putin khuylo», un insulto rivolto al presidente russo molto diffuso tra i suoi oppositori. Dentro la bottiglia, invece, un cocktail infiammabile prodotto con benzina e olio sigillato con una benda di stoffa. In questi giorni il birrificio Pravda Beer di Leopoli ha abbandonato la sua linea di produzione abituale e ha iniziato a confezionare bombe molotov. Con i suoi 720 mila abitanti, Leopoli è una delle città più importanti dell’Ucraina, posizionata vicino ai confini della Polonia. La testata France 24 riporta alcune dichiarazioni rilasciate da Yuriy Zastavny, il proprietario del birrificio: «Lo facciamo perché qualcuno deve farlo. Abbiamo le capacità, abbiamo attraversato una rivoluzione di strada nel 2014». Nel febbraio 2014 il Paese ha vissuto una serie di rivolte di piazza che hanno portato alla cacciata del presidente filorusso Viktor Janukovyč. La produzione di molotov è cominciata il 26 febbraio e il birrificio ha aperto un canale di donazioni. Immagini legate a questi ordigni stanno arrivando da diverse parti del Paese. Una delle sequenze diventate più virali è stata ripresa a Dnipro, città vicina ai territori del Donbass sul fiume Dnieper. Qui si vedono decine di persone riunite tutte insieme in un parco pubblico per produrre molotov in serie. ']"
701,news-910377,"Ucraina, l’analisi degli 007 sulle mire di Putin: «Nel 2021 guerra sfiorata due volte» – Il rapporto",https://www.open.online/2022/02/28/ucraina-russia-relazione-servizi-italiani-2021,2022-02-28 16:09:00,"['Ucraina, l’analisi degli 007 sulle mire di Putin: «Nel 2021 guerra sfiorata due volte» – Il rapporto\n', '\n', 'La relazione annuale dei Servizi segreti italiani evidenzia le mire russe sull’area post sovietica\n', 'La guerra che ha stupito il mondo e che ora lo tiene col fiato sospeso non è arrivata a sorpresa. Nel corso di tutto il 2021, gli incidenti tra Russia e Ucraina si sono succeduti e il rischio che le prove di forza al confine sfociassero in qualcosa di peggio è stato sfiorato due volte, in primavera e in autunno. La relazione annuale dei Servizi segreti italiani, sebbene formalmente chiusa con dicembre dello scorso anno, traccia uno scenario illuminante su quello che avviene in questi giorni. \n', 'Gli incidenti di primavera\n', 'Il documento di 136 pagine cita la Russia e le sue mire più volte, ma è profetico quando parla della crisi in Ucraina. Una crisi, scrivono dal Dipartimento informazione per la sicurezza, che ha rischiato di diventare qualcosa di peggio almeno due volte: in primavera, prima dell’incontro di giugno a Ginevra, tra Vladimir Putin e il presidente Usa Joe Biden, e a settembre, nel corso dell’esercitazione ai confini chiamata Zapad-2021, e poi più avanti, per tutto l’autunno. Soprattutto, il rischio ha riguardato un possibile “errore di calcolo”, da parte di chi organizzava le esercitazioni. \n', 'Più in generale, scrivono i Servizi segreti italiani, «nello spazio post-sovietico si è accresciuto lo sforzo di Mosca di riaffermare la propria primazia sull’area. Per il Cremlino, le Repubbliche ex sovietiche sono, infatti, considerate come il perimetro minimo di sicurezza atto a garantire profondità strategica all’azione esterna di Mosca e alla sua volontà di essere riconosciuta fra le grandi potenze mondiali». Dunque, i servizi italiani hanno chiuso il 2021 con una forte preoccupazione sull’area dell’Ucraina, poi confermata dagli avvenimenti di questi giorni. \n', 'La situazione è rimasta costantemente all’attenzione dell’intelligence, che ha monitorato l’evoluzione del dispositivo militare russo anche in ragione del profilarsi del rischio dell’errore di calcolo, sempre possibile vista la consistenza dello schieramento dispiegato. Il 2021 si è concluso nel segno di una triplice dinamica: l’incertezza sulla volontà russa di passare all’offensiva, oppure di utilizzare gli spazi diplomatici al fine di convincere i Paesi occidentali a rivisitare gli equilibri securitari nel continente europeo; la ripresa del dialogo, sia attraverso il formato negoziale Normandia, attivo sin dalla crisi del Donbass, che ai tre livelli Stati Uniti-NATO-OSCE configuratisi a seguito delle bozze di accordi di sicurezza proposti dalla Russia; la predisposizione di strumenti sanzionatori e di deterrenza.\n', 'Gas e cyberattacchi\n', 'La relazione del Dis, chiarisce anche che almeno nell’immediato la capacità di stoccaggio del gas dovrebbe permettere all’Italia di non preoccuparsi particolarmente se il gasdotto proveniente dalla Russia dovesse smettere di rifornire il nostro paese. Dice anche, però, che la dipendenza dal gas durerà almeno altri 10 anni: «La rilevanza del gas appare destinata a perdurare, fino almeno al prossimo decennio, quale complemento delle rinnovabili discontinue (eolico e fotovoltaico) nella fase di transizione». \n', 'Interessante anche il capitolo dedicato ai cyberattacchi. La maggior parte, il 69%, riguarda strutture pubbliche, scrive il Dis. Ma pubblici o almeno contigui ad autorità statuali sono anche gli autori delle aggressioni: «Sovente contigui ad apparati governativi, dai quali ricevono linee di indirizzo strategico e supporto finanziario, che hanno interessato realtà strategiche nazionali, in primis quelle operanti nei settori delle telecomunicazioni e dell’industria della difesa». \n', 'Leggi anche: ']"
702,news-910287,Anonymous alza il tiro. Diffusi 40 mila documenti attribuiti all’Istituto di Sicurezza Nucleare di Mosca,https://www.open.online/2022/02/28/guerra-russia-vs-ucraina-anonymous-file-sicurezza-nucleare,2022-02-28 14:44:00,"['Anonymous alza il tiro. Diffusi 40 mila documenti attribuiti all’Istituto di Sicurezza Nucleare di Mosca\n', '\n', 'Da quando la Russia ha invaso l’Ucraina gli hacker hanno cominciato una serie di attacchi contro diversi obiettivi. Fra questi anche lo yacht di Vladimir Putin\n', 'I primi cyber attacchi erano poco più che vandalismo digitale. Il sito ufficiale del Cremlino bloccato, quello della Duma e poi quelli dei colossi energetici. Azioni d’impatto, come quella che ha manomesso i dati di navigazione di Graceful, lo yacht di Vladimir Putin. Negli ultimi giorni però il collettivo hacker Anonymous ha deciso di alzare il tiro. Ieri gli attivisti hanno dichiarato una guerra totale contro Putin che non avrebbe risparmiato nemmeno i suoi dati personali. Ora il passo in avanti: l’account Twitter @Doemela_X ha rilanciato un link pubblicato su Anonfiles.com, il portale in cui gli hacker della rete Anonymous diffondono i file sensibili trafugati durante le loro azioni. Da questo link è possibile scaricare circa 40 mila documenti attribuiti all’Istituto di Sicurezza Nucleare di Mosca. \n', 'Secondo le informazioni pubblicate sul sito dell’Istituto, questa struttura è stata fondata nel novembre del 1988 e si occupa di fare ricerche per migliorare e monitorare la sicurezza degli impianti nucleari in Russia. Non è chiaro cosa ci sia in questi documenti: al momento infatti nel file originale ci sono solo testi e tabelle scritti in russo. La paternità dell’azione è ricondotta al gruppo Battalion 65′, legato ad Anonymous. L’account che ha rilanciato l’attacco ha poco più di 5 mila follower ma è stato ripreso anche dal profilo Twitter @YourAnonNews da oltre 7 milioni di follower. Per prassi Anonymous non ha un profilo ufficial su Twitter ma gli attivisti che contribuiscono a queste azioni rilanciano tutto dai loro canali. @YourAnonNews raccoglie e ripubchtlica tutte queste segnalazioni. \n', 'L’attacco all’agenzia di stampa russa Tass\n', 'Nelle ultime ore Anonymous ha messo a segno anche un altro attacco. Questa volta il bersaglio è stato il sito dell’agenzia di stampa russa Tass. Il portale del sito è stato cancellato ed è apparso un messaggio con scritto: «Tra qualche anno vivremo come in Corea del Nord. Che cos’è per noi? Mettere Putin nei libri di testo? Questa non è la nostra guerra, fermiamola! Questo messaggio verrà eliminato e alcuni di noi verranno licenziati o addirittura incarcerati. Ma non ce la facciamo più…». Il messaggio era sigillato dal logo di Anonymous e firmato con questa formula: «Indifferent journalists of Russia». Dopo l’attacco, il sito è rimasto irraggiungibile per diverso tempo. Ora è stato ripristinato.']"
703,news-910081,"Ucraina, la resistenza passa anche dalla segnaletica: «Depistate i russi e smantellate i cartelli sulle strade»",https://www.open.online/2022/02/28/ucraina-cartelli-stradali-vs-russia,2022-02-28 14:28:00,"['Ucraina, la resistenza passa anche dalla segnaletica: «Depistate i russi e smantellate i cartelli sulle strade»\n', '\n', 'La State Agency of Automobile Roads of Ukraine lancia un appello ai cittadini. E Google interrompe alcuni servizi di Maps\n', 'Rendere la vita difficile alle truppe russe che avanzano nel paese, ma anche mandare messaggi chiari e inequivocabili. Questo l’obiettivo di alcune azioni registrate negli ultimi giorni per le strade e le autostrade dell’Ucraina invasa dalle truppe inviate da Vladimir Putin. «Smontiamo la segnaletica stradale su tutte le strade del paese», è l’appello della State Agency of Automobile Roads of Ukraine. «Priorità #1 – cartelli indicativi, nomi dei posti. I cartelli raccolti vengono consegnati agli enti locali e ai passeggeri. Il nemico non si orienta nella zona. Aiutiamoli ad andare dritti all’inferno», scrive su Facebook Ukravtodor accompagnando il post con un fotomontaggio esplicativo in cui i nomi dei luoghi sono sostituiti da frasi che mandano a quel paese il nemico. «Tutte le organizzazioni stradali, le comunità territoriali, le autorità locali a iniziare immediatamente a smantellare la segnaletica stradale più vicina», esorta la compagnia.\n', 'In una foto postata su Twitter dalla giornalista italiana inviata in Ucraina, Francesca Mannocchi, si vede un cartello stradale con i nomi dei luoghi cancellati in nero. \n', 'Nei giorni scorsi è diventata virale l’immagine dei cartelli sull’autostrada di Boryspil con la scritta «Russian warship, go f*** yourself», citando le parole con cui i soldati ucraini su un’isola del Mar Nero avrebbero risposto a un ufficiale della Marina russa. Dell’episodio esiste una registrazione dichiarata autentica dal ministero dell’Interno ucraino: e secondo il presidente Volodymyr Zelensky, tutti i soldati – che stavano difendendo Snake Island – sarebbero stati uccisi. Il Cremlino ha smentito, dicendo che si sarebbero solo arresi. \n', 'Altre immagini mostrano cartelli stradali in cui è scritto «Benvenuti all’inferno». \n', 'Intanto, sul fronte “tecnologico”, Google conferma in queste ore di aver temporaneamente disabilitato per l’Ucraina alcuni strumenti di Google Maps che forniscono informazioni in tempo reale sulle condizioni del traffico e sull’affollamento dei diversi luoghi.']"
704,news-910203,"Guerra in Ucraina, proseguono i bombardamenti su Kharkiv. Kiev: «Decine di vittime» – Il video",https://www.open.online/2022/02/28/ucraina-bombardamenti-kharkiv-video,2022-02-28 13:02:00,"['Guerra in Ucraina, proseguono i bombardamenti su Kharkiv. Kiev: «Decine di vittime» – Il video\n', '\n', 'Ieri le truppe russe erano entrate in città, prima di essere cacciate dalle forze ucraine\n', 'Proseguono i bombardamenti su Kharkiv, all’indomani dell’annuncio da parte dell’Ucraina della riconquista della città. Una serie di video pubblicati sui social network oggi, 28 febbraio, mostra esplosioni e colonne di fumo alzarsi su Kharkiv. Secondo quanto riferito dal ministero dell’Interno ucraino, nella città sarebbero decine le persone rimaste uccise nei bombardamenti. Ieri, le truppe russe erano entrate a Kharkiv, dando vita a combattimenti nelle strade con le forze ucraine. Alcune ore dopo, l’annuncio da parte del governatore di Kharkiv, che ha fatto sapere che gli ucraini avevano ripreso il controllo della città.']"
705,news-910111,"Ucraina, l’appello del tennista russo Medvedev: «No alla guerra, proteggiamo i sogni dei bambini»",https://www.open.online/2022/02/28/tennis-russia-vs-ucraina-daniil-medvedev-appello-pace,2022-02-28 11:43:00,"['Ucraina, l’appello del tennista russo Medvedev: «No alla guerra, proteggiamo i sogni dei bambini»\n', '\n', 'Il messaggio su Instagram del nuovo numero uno del tennis mondiale\n', 'Il tennista russo Daniil Medvedev, nuovo numero uno del ranking mondiale, lancia un appello per la pace nel giorno del negoziato tra Mosca e Kiev. Medvedev, che finora non si era esposto pubblicamente ed era stato attaccato sui social a causa della sua nazionalità, ha scritto su Instagram: «Oggi voglio parlare a nome di ogni bambino del mondo. Tutti hanno sogni, la loro vita è appena iniziata: i primi amici, le prime grandi emozioni». «Tutto ciò che sentono e vedono è la prima volta nella loro vita. Per questo – aggiunge il tennista russo – voglio chiedere la pace nel mondo, tra i paesi. I bambini nascono con una fiducia interiore nel mondo, credono in tutto: nelle persone, nell’amore, nella sicurezza e nella giustizia, nelle loro chance. Stiamo insieme e mostriamo loro che è vero: ogni bambino non dovrebbe smettere di sognare».\n', 'Un post condiviso da Medvedev Daniil (@medwed33)']"
706,news-909853,Esclusivo: l’annuncio dell’annessione dell’Ucraina alla Russia pubblicato e precipitosamente cancellato,https://www.open.online/2022/02/28/esclusivo-annuncio-annessione-ucraina-russia-pubblicato-cancellato,2022-02-28 10:50:00,"['Esclusivo: l’annuncio dell’annessione dell’Ucraina alla Russia pubblicato e precipitosamente cancellato\n', '\n', 'Un articolo a firma di Petr Akopov, pubblicato due giorni dopo l’inizio dell’invasione, elogiava la vittoria di Vladimir Putin e il ritorno di una grande Russia\n', 'Per settimane abbiamo assistito a un susseguirsi di esercitazioni militari da parte dell’esercito russo di Vladimir Putin, dove di volta in volta venivano coinvolte nuove unità alimentando sempre di più quel timore di invasione imminente e senza precedenti. Quest’ultima è arrivata e dura da diversi giorni, ma l’Ucraina resiste. Gli invasori, nel frattempo, sono stati affiancati dai militari ceceni ed è probabile che anche la Biellorussia entrerà in guerra per aiutare Mosca. Quest’ultima ha alzato la posta, minacciando l’uso delle armi nucleari come ultima e disperata opzione affinché Zelensky e il mondo intero smettano di contrastare la sua avanzata nei territori dell’ex Impero russo. Credevano di conquistare l’Ucraina in due giorni? Molto probabile, a dimostrarlo potrebbe essere un articolo pubblicato dall’agenzia RIA Novosti rimosso (archiviato qui).\n', '«L’offensiva della Russia e del nuovo mondo» titolava l’articolo di Petr Akopov, pubblicato alle 8 esatte del mattino di sabato 26 febbraio 2022. Un vero e proprio elogio a Vladimir Putin, dichiarato vincitore indiscusso del conflitto armato. Non è uno scherzo, Petr Akopov lo scrive a chiare lettere: «l’Ucraina è tornata in Russia». L’articolo, di fatto rimosso, dichiara Vladimir Putin come vincitore del conflitto e apripista per quello che ironicamente potremmo definite un “Nuovo Ordine Mondiale” dove «il mondo russo» torna come il principale e indiscusso protagonista. Non solo l’Ucraina, l’autore dell’articolo parla dell’entrata della Bielorussia, domandandosi fino a dove arriveranno i confini dell’alleanza russa: «il periodo della scissione del popolo russo sta volgendo al termine», scrive ancora Petr Akopov.\n', 'Un articolo di elogio che, in realtà, sembra scritto da Vladimir Putin piuttosto che dal giornalista russo. Questo, infatti, si rivolge all’Europa e all’Unione Europea accusandola di ingratitudine in quanto la loro nascita «è stata possibile solo grazie all’unificazione della Germania, accaduta grazie alla buona volontà russa». Come Putin, Petr colpevolizza di fatto gli allora leader di Mosca definendo questa volontà una mossa «non molto intelligente», ma poi compensa definendo colpevole di «stupidità geopolitica» l’Unione Europea per aver osato allargare i propri confini nelle «terre russe». \n', 'Nell’articolo, annunciando il ritorno dell’Ucraina alla Russia, Petr sostiene dunque che «l’Occidente assiste al ritorno della Russia con i suoi confini storici in Europa», definendo ulteriormente gli occidentali come degli «sciocchi in geopolitica» in quanto da oltre 15 anni, dopo il discorso un Vladimir Putin a Monaco, dovevano rendersi conto di una cosa: che «la Russia sta tornando».\n', 'Pubblicato anche da Sputnik e poi rimosso, ma non ovunque\n', 'Già qualcuno si era reso conto della cancellazione dell’articolo. Infatti, il 27 febbraio 2022 è stato effettuato un salvataggio su Archive per dimostrare l’effettiva scomparsa dal sito di Ria.\n', 'Attraverso Google, inserendo nella ricerca il titolo dell’articolo in russo («Наступление России и нового мира») troviamo traccia della sua diffusione, ma soprattutto come primo risultato il link al sito di Ria.\n', 'La ricerca Google ci rivela altri aspetti della vicenda. L’articolo è stato rilanciato anche dalla rete dei siti di Sputnik, per poi essere rimosso. Non da tutta la rete però: se nella versione dedicata all’Abcasia risulta cancellato (qui archiviato il 27 febbraio 2022) rimane ancora pubblicato in quella dell’Uzbekistan. La firma è sempre quella di Petr Akapov.\n', 'Sul sito di Ria, nell’archivio delle pubblicazioni del giornalista Petr Akopov (salvato oggi qui) risulta come ultimo articolo quello pubblicato il 24 febbraio 2022 che riporta il seguente quesito nel titolo: «L’Occidente ha abbandonato l’Ucraina: cosa c’è dopo?». Una curiosità in più: molti degli articoli risultano pubblicati alle ore 8:00 del mattino, il che ci indica che potrebbero essere stati programmati e diffusi in automatico per quel preciso orario.']"
707,news-909961,Appartamenti sventrati e carri armati in fiamme. Le città fantasma dell’Ucraina dopo le bombe russe – Il video,https://www.open.online/2022/02/28/guerra-ucraina-citta-sventrate-video,2022-02-28 10:03:00,"['Appartamenti sventrati e carri armati in fiamme. Le città fantasma dell’Ucraina dopo le bombe russe – Il video\n', '\n', 'Da Irpin a Blahodatne, i video girati nelle regioni attorno a Kharkiv e a Kiev documentano la crudeltà di una guerra che colpisce innocenti\n', 'I bombardamenti russi continuano a devastare le regioni del territorio ucraino. Le immagini arrivano da Izyum nella regione di Kharkiv, la seconda città dell’Ucraina. Ancora una volta si vedono palazzi residenziali sventrati dagli attacchi russi. Nelle ultime ore le forze di Putin hanno attaccato la città. Dopo un durissimo scontro la difesa ucraina è riuscita a riconquistare il territorio, ma quello che rimane è un paesaggio ormai spettrale. Stessa scena nella regione di Blahodatne dove una civile riprende in lacrime le macerie di appartamenti ormai distrutti. I video di desolazione arrivano anche dalla regione attorno alla capitale. Le strade di Irpin, vicino Kiev, sono piene di armi ed equipaggiamento militare in fiamme. \n', '\n', 'Il tuo browser non supporta il tag iframe']"
708,news-909989,"Il caso Zelensky, da divo tv a eroe popolare: come il presidente ucraino è diventato il leader della resistenza allo zar Putin – Il video",https://www.open.online/2022/02/28/russia-ucraina-zelensky-ballando-con-le-stelle-video,2022-02-28 09:58:00,"['Il caso Zelensky, da divo tv a eroe popolare: come il presidente ucraino è diventato il leader della resistenza allo zar Putin – Il video\n', '\n', 'L’attuale leader dell’Ucraina ha vinto l’edizione ucraina di Ballando sotto le stelle del 2006 \n', 'Un filmato che ritrae l’attuale presidente dell’Ucraina Volodymyr Zelensky mentre partecipa all’edizione nazionale di Ballando sotto le stelle è riemerso in queste ore ed è diventato virale. Zelensky, che prima di diventare un politico aveva interpretato la parte di un comico che diventa presidente dell’Ucraina in una serie TV, ha vinto la primissima stagione del popolare spettacolo di danza nel 2006.\n', 'Foto copertina da: Twitter']"
709,news-909895,"Guerra in Ucraina, sono 60 i foreign fighters italiani. «Neri» e «rossi». L’allarme dell’Antiterrorismo",https://www.open.online/2022/02/28/guerra-ucraina-foreign-fighters-italiani,2022-02-28 09:40:00,"['Guerra in Ucraina, sono 60 i foreign fighters italiani. «Neri» e «rossi». L’allarme dell’Antiterrorismo\n', '\n', 'Sono 17mila, provenienti da 50 paesi diversi, i combattenti stranieri sul fronte orientale: si sono uniti a nazionalisti e separatisti\n', 'Sarebbero una sessantina i foreign fighters italiani presenti in Ucraina orientale tra le file dei separatisti e dei nazionalisti. Il totale di stranieri è di 17 mila persone provenienti da 50 paesi diversi. Il rischio, dice l’Antiterrorismo secondo il Corriere della Sera, è un «travaso in organizzazioni che fanno parte della galassia dell’ultranazionalismo» al loro rientro. Per loro l’Ucraina diventa quello che la Siria è stata per i jihadisti. E «potrebbero rientrare come terroristi capaci di compiere attentati e soprattutto di diventare “cattivi maestri” per tanti giovani». \n', '«Il generalissimo» \n', '«L’Ucraina come Stato unitario cesserà di esistere,\xa0ha venduto l’anima al diavolo», scrive dall’ospedale di Lugansk Andrea Palmeri, già ormai celebre come mercenario italiano nel Donbass. 42 anni, capo ultrà dei Bulldog, una delle curve più nere d’Italia, quella della lucchese, è indagato in Italia nell’inchiesta su reclutatori e mercenari combattenti filorussi nel Donbass. Su di lui pende un mandato di arresto europeo. Il «diavolo», dal suo punto di vista, è l’Occidente, scrive il Corriere: Stati Uniti in testa, e l’Italia «colonia americana, non alleati ma servi». Continua ad aggiornare Facebook, Palmeri, con il suo profilo con bandiera imperiale di «Santa Madre Russia». «Un vero fascista italiano\xa0si è unito alla nostra milizia!», disse nel 2014 il governatore dell’autoproclamata repubblica autonoma di Donetsk (riconosciuta dal presidente russo Vladimir Putin insieme a quella di Lugansk alla vigilia dell’invasione dell’Ucraina), commentando l’arrivo di Palmeri (detto «il generalissimo» da quand’era\xa0capo degli ultrà del Lucca e con all’attivo una condanna a 5 anni). Dal 2014, scrive ancora il Corriere, Palmeri ha raccolto fondi e\xa0ha addestrato soldati di ventura. \n', 'Questi “combattenti” vengono nel radicalismo nero (ma non solo). Sono\xa0vicini a Lealtà e Azione, a Forza nuova e a formazioni naziskin, e ci sono già due primi processi, a Messina e Genova, a carico di\xa0reclutatori e mercenari, nonché le prime condanne, spesso in contumacia. Più che i soldi (400 dollari al mese) la molla è l’esaltazione. «Per noi e i ragazzi europei il\xa0Donbass\xa0può rappresentare ciò che era la Fiume del Novecento», dice in un’intercettazione\xa0Orazio Maria Gnerre, amico del leader di Forza Nuova Roberto Fiore, ora in carcere per l’assalto alla Cgil a Roma. Gnerre è stato coinvolto nel processo a Genova a un ex parà russo e a un aspirante legionario moldavo, e la sua posizione è stata archiviata. Politologo e saggista, rifiuta la definizione di «estremista di destra» e ha creato il «Millennium-partito comunitarista europeo» con «rapporti culturali» con Alexandr Dugin,\xa0politologo e filosofo antimodernista\xa0russo formatosi su Julius Evola e centrale nel pensiero filosofico russo dopo la caduta del\xa0Muro di Berlino.\n', 'Il filone rosso\n', 'Tra i combattenti in Ucraina ci sarebbe anche un romano di cui ancora si cerca di ricostruire l’identità: sarebbe partito dal «Comitato per il Donbass antinazista» del quartiere San Lorenzo a Roma: noto al momento solo come «comandante Nemo», è l’anima della brigata InterUnit. Questa è l’altra anima del fenomeno rossobruno. E nel processo di Genova, in effetti, c’è anche Luca Pintaudi, militante dell’estrema sinistra\xa0già vicino al Pkk curdo. Sempre secondo il Corriere, i neonazisti del battaglione Azov\xa0avrebbero intessuto rapporti con CasaPound. E «in Ucraina e in Russia ci sono pure movimenti che si dicono comunisti ma al 90% delle cose la pensano come noi», dice ancora Gnerre. «È stato bello sparare come i pazzi, vrrrumm, vrrummm!», si esalta Pino Russo, nome che emerge invece nell’inchiesta di Messina. «Spara per primo, per non fare la fine di Piero», dice Palmeri citando Fabrizio De André.\n', 'In copertina Andrea Palmeri']"
710,news-909967,"Ucraina, il campione di boxe si arruola nell’esercito per difendere la patria",https://www.open.online/2022/02/28/guerra-ucraina-boxe-lomachenko-esercito,2022-02-28 09:35:00,"['Ucraina, il campione di boxe si arruola nell’esercito per difendere la patria\n', '\n', 'Lomachenko, ex campione del mondo dei pesi leggeri, si è arruolato in un battaglione di stanza dalle parti di Odessa\n', 'Vasiliy Lomachenko, ex campione del mondo di boxe, si è arruolato nell’esercito ucraino. Il pugile ha pubblicato su Facebook una foto che lo ritrae vestito con la mimetica e con un fucile a tracolla. «Il battaglione di difesa territoriale Belgorod-Dnestrovsky è stato addestrato e armato. Il pugile Vasil Lomachenko è uno di questi», dice il sindaco di Bilhorod-Dnistrovskyi Vitaliy Grazhdan. Lomachenko, ex campione del mondo dei pesi leggeri, si è arruolato in un battaglione di stanza dalle parti di Odessa. Lomachenko ha vinto la medaglia d’oro nei pesi piuma a Pechino nel 2008 e nei pesi leggeri a Londra nel 2012. ']"
711,news-909875,"Ucraina, per l’Italia è caccia al gas. Centrali a carbone e forniture dall’Africa sul tavolo del Consiglio dei ministri",https://www.open.online/2022/02/28/guerra-ucraina-decreto-italia-gas,2022-02-28 09:11:00,"['Ucraina, per l’Italia è caccia al gas. Centrali a carbone e forniture dall’Africa sul tavolo del Consiglio dei ministri\n', '\n', 'Il Cdm previsto per oggi 28 febbraio deciderà sull’eventuale piano d’emergenza da mettere in atto in caso di calo o interruzione delle esportazioni russe. Si punta su Tap e Algeria per il raddoppio di forniture\n', 'Mentre le sanzioni dell’Occidente tentano di fermare la furia guerrafondaia di Vladimir Putin, il timore di ritorsioni energetiche ed economiche fa correre l’Italia al riparo. Oggi 28 febbraio il Consiglio dei ministri varerà il decreto che «in caso di emergenza» consentirà ai produttori di energia elettrica di differenziare le fonti fossili con cui produrre elettricità, eliminando la priorità per norma riconosciuta al gas. Si potrà in sostanza utilizzare anche il carbone in quantità maggiore e in ogni centrale che lo permetterà. La decisione di oggi varerà quindi anche la sospensione del programma di dismissione delle sei centrali a carbone attualmente attive in Italia destinate a disattivarsi in modo definitivo entro il 2025. Le centrali garantiscono in media il 5% dell’elettricità consumata dal Paese, ma il potenziale riconosciuto è di una copertura del 15% nei momenti di maggior consumo. «L’Italia è lontana da una situazione di allarme per le forniture di gas», ha spiegato il ministro della Transizione ecologica Roberto Cingolani, «lo stato di pre-allarme indetto è semplicemente una misura di cautela che avvia un monitoraggio costante della situazione energetica nazionale e un riempimento dello stoccaggio anticipato rispetto a quanto normalmente accade da primavera avanzata in poi».\n', '«Nessun allarme»\n', ' Se da una parte il governo rassicura, fornendo massimo sostegno per una delle sanzioni finanziarie più dure da impartire alla Russia, e cioè l’esclusione dal sistema Swift, dall’altra la preoccupazione di alcuni esponenti politici avverte su una crisi energetica da scongiurare. Prima dell’ok ufficiale da parte del premier Draghi alla dura punizione da riservare a Putin, il ministro dell’Economia Daniele Franco aveva espresso non pochi timori sull’eventualità di un blocco totale del flusso di energia proveniente dal territorio russo. «Se una sanzione dovesse interrompere la possibilità di pagare il gas e interrompere i flussi di gas per un paese come l’Italia che utilizza il gas russo per circa il 43% del suo fabbisogno e quindi il 15-16% del fabbisogno complessivo di energia, è chiaro che il venir meno subitaneo di tali forniture potrebbe essere un problema». A fare da eco anche il leader della Lega Matteo Salvini, che subito dopo la telefonata tra il premier Draghi e il presidente Ucraino Zelensky, ha commentato su un possibile rischio blackout: «Per fermare la guerra vale tutto e tutti i mezzi necessari vanno messi in campo, ma un conto è bloccare i patrimoni degli oligarchi, dei politici e dei guerrafondai. Se sospendiamo i pagamenti l’Italia rimane senza gas e il rischio è quello di un blackout totale».\n', 'A caccia di gas\n', 'E allora si comincia a correre preventivamente ai ripari. Dai dati degli operatori emerge che attualmente gli stoccaggi italiani sono più pieni della media europea. La decisione del Consiglio dei ministri servirà a spingere ulteriormente la produzione e, come spiegato dallo stesso Draghi, «e a evitare il rischio di crisi future». Anche l’afflusso di gas dalla Russia tramite il valico di Tarvisio per ora sembra continuare regolarmente, confermando quanto l’azienda fornitrice Gazprom aveva assicurato nei giorni scorsi: «La fornitura all’Europa continuerà regolarmente». Ma gli scenari di guerra cambiano di ora in ora e il Paese va a caccia di ulteriore gas per affrontare eventuali tempi difficili. La ricerca è soprattutto su fonti alternative al metano venduto da Mosca e che finora ha garantito il 40% dei consumi nazionali per oltre 75 miliardi di metri cubi contanti nel 2021. «Stiamo trattando col governo di Baku il possibile raddoppio delle forniture», ha fatto sapere il sottosegretario agli Esteri Manlio Di Stefano. L’obiettivo è quello di ridurre la dipendenza dalle forniture russe, «in attesa di sviluppare le rinnovabili».\n', 'Una delle ipotesi più accreditate allo studio del governo è quella di portare da 10 a 20 miliardi di metri cubi all’anno l’import di gas attraverso il Tap che dall’Azerbaigian conduce il metano fino in Puglia e da lì anche in Europa. Un’altra delle azioni potrebbe essere quella di far confluire nel Tap anche il gas proveniente dal Turkmenistan. Nella ricerca di fornitori più affidabili poi, il Paese su cui si starebbe puntando di più è l’Algeria, ad oggi il secondo bacino energetico dell’Italia con una quota di approvvigionamento vicina al 30%. Dal canto suo, l’azienda di stato algerina Sonatrach ha già di chiarato attraverso l’amministratore delegato Toufik Hakkaha di essere pronta a fornire più gas: «In caso di calo delle esportazioni russe intensificheremo il nostro stoccaggio per l’Europa utilizzando il gasdotto Transmed che collega l’Algeria all’Italia». ']"
712,news-909923,"Guerra in Ucraina, un’enorme colonna di mezzi militari russi sulla strada per Kiev – Le foto",https://www.open.online/2022/02/28/guerra-ucraina-militari-russi-kiev-foto,2022-02-28 08:58:00,"['Guerra in Ucraina, un’enorme colonna di mezzi militari russi sulla strada per Kiev – Le foto\n', '\n', 'Maxar ha identificato anche camion di carburante e logistici, oltre a carri armati, veicoli di fanteria e artiglieria semovente\n', 'Mentre gli ucraini continuano a respingere gli attacchi russi intorno a Kiev, nuove immagini satellitari mostrano che un convoglio militare russo lungo più di 3 miglia si trova su una strada che si dirige verso la capitale. Lo scrive la Cnn. Secondo Maxar Tecnologies, la società di foto satellitari americana, il convoglio è stato immortalato nelle immagini domenica intorno alle 10:56 ora locale sulla strada P-02-02 vicino a Ivankiv, che si trova a circa 40 miglia (60 chilometri) a nord-ovest della Capitale ucraina. La strada P-02-02 va verso Kiev. Maxar ha identificato anche camion di carburante e logistici, oltre a carri armati, veicoli di fanteria e artiglieria semovente che si muovevano nel convoglio.']"
713,news-909839,I social in guerra. Facebook e Twitter accusano: «Hacker russi usano il nostro network per colpire i leader ucraini»,https://www.open.online/2022/02/28/guerra-ucraina-facebook-twitter-vs-russia,2022-02-28 06:55:00,"['I social in guerra. Facebook e Twitter accusano: «Hacker russi usano il nostro network per colpire i leader ucraini»\n', '\n', 'Nelle ultime 48 ore la società proprietaria di Facebook ha anche rimosso una rete di 40 account, gruppi e pagine che operavano dalla Russia e dall’Ucraina\n', 'La società Meta sostiene che un gruppo di hacker ha usato Facebook per attaccare personaggi pubblici ucraini, tra cui funzionari militari, politici e un giornalista. Nelle ultime 48 ore la società proprietaria di Facebook ha anche rimosso una rete di 40 account, gruppi e pagine che operavano dalla Russia e dall’Ucraina. E un portavoce di Twitter ha fatto sapere di aver sospeso una dozzina di account che violavano le regole contro la manipolazione della piattaforma. L’agenzia di stampa Reuters afferma che Meta ha accusato Ghostwriter, un gruppo di hacker che ha tentato di pubblicare video che ritraggono le truppe ucraine come in difficoltà e pronti alla resa, con tanto di bandiera bianca. Il team security di Meta ha adottato misure per proteggere gli account nel mirino ma ha rifiutato di fornire i nomi degli obiettivi, anche se ha fatto sapere di averli avvertiti. E ha trovato collegamenti tra questa rete e un’operazione del 2020 che riguardava il Donbass. \n']"
714,news-909831,«I russi hanno distrutto l’Antonov AN-225: era l’aereo più grande del mondo»,https://www.open.online/2022/02/28/guerra-ucraina-russia-antonov-an-225,2022-02-28 06:36:00,"['«I russi hanno distrutto l’Antonov AN-225: era l’aereo più grande del mondo»\n', '\n', 'Il cargo chiamato Mriya era parcheggiato in un aeroporto assaltato vicino a Kiev \n', 'I russi hanno distrutto l’Antonov AN-225, ovvero l’aereo più grande del mondo. La Cnn scrive che il cargo, chiamato “Mriya” (ovvero “sogno” in ucraino) si trovava parcheggiato in un aeroporto vicino a Kiev che è stato attaccato dai russi. E che la notizia della sua distruzione è stata data dal ministro degli Esteri ucraino Dmtro Kuleba, ma non c’è stata alcuna conferma indipendente. Mentre un tweet della compagnia che lo gestisce ha fatto sapere che non è ancora possibile verificare le condizioni tecniche del velivolo dopo l’assalto russo. La società statale ucraina Ukroboronprom, proprietaria di Antonov, ha diffuso una dichiarazione in cui affermava che l’aereo era stato distrutto ma che sarà ricostruito a spese della Russia per un costo stimato in 3 miliardi di dollari. Le immagini satellitari di Maxar Technologies hanno mostrato invece danni significativi a uno degli hangar della base aerea di Hostomel, dove era parcheggiato l’apparecchio. ']"
715,news-909823,"L’Italia e il decreto per le armi all’Ucraina: missili, mitragliatrici e munizioni in arrivo a Kiev",https://www.open.online/2022/02/28/guerra-ucraina-italia-armi,2022-02-28 06:10:00,"['L’Italia e il decreto per le armi all’Ucraina: missili, mitragliatrici e munizioni in arrivo a Kiev\n', '\n', 'Il provvedimento che oggi pomeriggio arriva in Cdm si basa sugli articoli 3 e 4 del trattato nordatlantico. Pronto un ponte aereo Nato per la consegna \n', 'L’Italia consegnerà armi all’Ucraina. Oggi pomeriggio un decreto del governo Draghi permetterà di consegnare missili Stinger antiaerei, missili Spike controcarro, mitragliatrici e munizioni «alle autorità governative», come recita il testo. Non solo: Roma sta rafforzando le tre missioni Nato già attive sul fronte est. Sono già atterrati alla base Kogălniceanu di Costanza, in Romania, i primi due dei quattro aerei Eurofighter italiani che andranno a raddoppiare lo schieramento dell’aeronautica su quel fronte. Gli altri due toccheranno il suolo stamattina. Attualmente 3.400 i militari italiani in mobilitazione sulle tre missioni. I primi 1.350 saranno operativi fino al 30 settembre.\n', 'Quali armi\n', 'Il Corriere della Sera spiega oggi che il provvedimento varato dal ministero della Difesa che arriverà in Consiglio dei ministri si basa sugli articoli 3 e 4 del Trattato Nordatlantico, che consentono alle parti di aiutarsi per accrescere «la loro capacità individuale e collettiva di resistere ad un attacco armato». Sarà la Nato a organizzare il ponte aereo per la consegna. Nel pacco in arrivo da Roma gli ucraini troveranno alcune centinaia di missili in grado di neutralizzare carri armati o aerei, migliaia di mitragliatrici leggere e pesanti, munizioni e, non è escluso, anche mine anticarro. L’agenzia di stampa Ansa aggiunge che stinger antiaerei e armi anticarro sono la scelta più indicata per i contesti di conflitto urbano. Sulle strade, inoltre, potrebbero essere posizionate le mine anticarro per fermare \n', 'Essendo dotati di tecnologia all’infrarosso, gli Stinger si dirigono verso le fonti di calore e qualunque velivolo anche di grandi dimensioni sotto la quota di 3.500-4.000 metri può essere colpito. Accanto ai missili poi l’Italia invierà migliaia di armi da fuoco come le mitragliatrici pesanti Browning e le più leggere Mg. Tutte armi che arriveranno in Ucraina con le relative munizioni. Anche l’Europa scenderà in campo. «Per la prima volta finanzieremo l’acquisto e la consegna di armi ed equipaggi per un Paese sotto attacco», ha annunciato ieri la presidente della Commissione Ue Ursula von der Leyen delineando, di fatto, un ruolo inedito per l’Unione: quello di soggetto attivo in un conflitto. \n', 'L’opposizione\n', 'È di ieri anche la notizia della messa al bando dei media governativi russi RT e Sputnik e delle testate accessorie. «La macchina mediatica del Cremlino non potrà più diffondere le sue bugie per giustificare la guerra di Putin», ha concluso von der Leyen sostenendo anche l’ingresso di Kiev nella Ue. Una decisione che non è piaciuta al leader della Lega Matteo Salvini: «All’Europa chiedo non di distribuire armi letali ai confini con la Russia, ma di perseguire la via del Santo Padre: confronto, dialogo, diplomazia, sanzioni», ha detto ieri il Capitano a “Mezz’ora in più”. «Preferisco parlare di corridoi umanitari e non voglio che la risposta dell’Italia e dell’Europa, culla di civiltà, sia che distribuisca armi letali. Comunque non in mio nome», ha concluso.']"
716,news-909813,"Guerra in Ucraina, un missile colpisce un edificio residenziale a Chernihiv – Il video",https://www.open.online/2022/02/28/guerra-ucraina-missile-chernihiv-video,2022-02-28 05:31:00,"['Guerra in Ucraina, un missile colpisce un edificio residenziale a Chernihiv – Il video\n', '\n', 'La palazzina è in fiamme ma ancora non si sa se e quante persone siano rimaste coinvolte\n', 'Un missile russo ha colpito un edificio residenziale nel centro di Chernihiv. L’edificio è in fiamme ma ancora non si sa se e quante persone siano rimaste coinvolte. Il Kiev Independent parla di una donna ferita e del fuoco spento. A dare la notizia dell’attacco il servizio statale per le comunicazioni sul suo canale Telegram. Ieri nella cittadina alcuni civili hanno tentato di bloccare un carro armato russo sdraiandosi davanti al tank. Nella notte si sono udite nuove esplosioni anche a Kiev e Kharkiv. Intanto secondo i media ucraini la Bielorussia è pronta a scendere in campo con la Russia fornendo militari e armi oltre al supporto logistico di questi giorni. E Le truppe russe hanno preso il controllo della cittù ucraina di Berdyansk nella regione di Zaporozhye. Lo ha ammesso in conferenza stampa Aleksey Arestovich, consigliere del capo di gabinetto di Volodymyr Zelensky. ']"
717,news-909805,"Guerra in Ucraina, cosa c’è dietro la minaccia atomica di Putin: bluff, propaganda o realtà?",https://www.open.online/2022/02/28/guerra-nucleare-russia-ucraina-putin-cosa-succede,2022-02-28 05:08:00,"['Guerra in Ucraina, cosa c’è dietro la minaccia atomica di Putin: bluff, propaganda o realtà?\n', '\n', 'Gli esperti Usa: minaccia seria, dobbiamo prepararci. Ma c’è chi sostiene che si tratti di una mossa dettata dalla frustrazione \n', 'Cosa c’è dietro l’allerta del sistema difensivo nucleare lanciata ieri da Vladimir Putin? «Ordino al ministro della Difesa e al capo di stato maggiore di mettere in allerta speciale le forze di deterrenza dell’esercito russo, in risposta alle dichiarazioni aggressive dell’Occidente», ha detto ieri lo zar. Sulla reale entità della minaccia la Difesa americana non si sbilancia, mentre Berlino parla di una mossa dettata dalla frustrazione per la frenata dell’offensiva. E numerosi esporti sostengono che si tratti di pura propaganda e di un modo per deviare l’attenzione dall’insuccesso (finora) a Kiev. Non è chiaro nemmeno il senso dell’ordine di Putin, visto che le testate nucleari sono già attivabili in tre minuti. \n', 'Il processo di attivazione\n', 'Ma non si tratta di una minaccia inedita. Tre giorni fa lo stesso Putin aveva parlato di «conseguenze mai viste» per l’Occidente in caso di aiuto a Kiev. Il Corriere della Sera spiega oggi come funziona il processo di attivazione delle difese atomiche: la catena di comando è modellata su quella sovietica, che si basa su una concatenazione fra tre chiavi. Di cui una è nelle mani dello stesso presidente, una in quelle del ministro della Difesa e la terza in quella del Capo di stato maggiore interforze. Se anche uno solo di questi codici viene annullato, la procedura si blocca. Al momento, spiega oggi Repubblica, la Russia è in possesso 6.255 testate nucleari, contro le 5.550 degli Usa, ma se si aggiungono le 290 francesi e le 225 britanniche il livello è quasi identico. \n', 'Il trattato New START consente ad entrambi di averne 1.550 schierate, in genere sui missili balistici intercontinentali nei silos o sui sottomarini. Invece le bombe destinate agli aerei, o quelle tattiche per i razzi a corto raggio, vanno montate. Secondo il politologo Ian Bremmer quella di Putin è «una minaccia seria: credo che la sua reazione abbia due motivi dietro. Da un lato la sottovalutazione della compattezza dell’Occidente e dell’efficacia delle sanzioni economiche. L’altro fattore è la resistenza degli ucraini. Anche qui ha sbagliato i calcoli». Per l’analista la via d’uscita dall’escalation è concedere qualcosa a Putin per evitare che perda la faccia. Anche per Joseph Cirincione, analista del Quincy Institute for Responsible Statecraft di Washington, si tratta di una minaccia seria e non di un bluff: «La dottrina militare russa integra nei piani di attacco la dimensione cyber, convenzionale e atomica, e una settimana prima dell’invasione hanno fatto esercitazioni nucleari. Putin minaccia di usare queste armi, i suoi militari sono pronti, e quindi dobbiamo prepararci», dice in un colloquio con Repubblica. \n', 'Minaccia, propaganda o bluff? \n', 'E se l’atomica colpisse un paese Nato «Ci sarebbe la risposta nucleare, schiacciante e immediata. Non resteremmo seduti a prenderle. Il concetto della deterrenza dipende da questo: minacci l’uso per impedire che avvenga. Da ciò segue la commitment trap, ossia se qualcuno viene ucciso da un’atomica devi rispondere, altrimenti perdi ogni credibilità futura». Lo scenario che immaginano gli esperti è quello dell’esplosione di un’atomica tattica in Ucraina. Andrea Margelletti, consigliere del ministro della Difesa Guerini e presidente del Cesi, in un’intervista rilasciata a La Stampa parla invece di pura propaganda: «Intanto una premessa. Da un punto di vista militare, quello che il presidente Putin annuncia con tanto clamore è un nonsenso. L’armamento nucleare, sia quello americano sia quello russo, è sempre in massima allerta. Non c’è proprio niente da incrementare». \n', 'Margelletti spiega che «nei silos dove ci sono i missili intercontinentali a testata atomica, sia quelli Usa sia quelli russi, ci sono in permanenza ufficiali in grado di premere il bottone in tre minuti e i missili arrivano a destinazione in trenta. Lo stesso accade con i sottomarini, perennemente in moto, sempre pronti a colpire». Ma secondo l’esperto la decisione ci dice che Putin è furioso: gli ucraini stanno umiliando l’invasore russo. «Doveva essere una guerra lampo. I generali avevano promesso a Putin di vincere in due giorni. E invece gli ucraini stanno usando al meglio i missili antiaereo e i razzi anticarro dell’Occidente. Armi che fanno malissimo. Ci sono le immagini di intere colonne corazzate russe distrutte, sventrate. I russi stanno dimostrando una incredibile povertà operativa: i loro aerei e carri armati non si coordinano. Le colonne corazzate vagano senza protezione dal cielo. Si capisce benissimo, invece, che gli ucraini erano convinti che si sarebbe arrivati all’invasione e si sono preparati a dovere». Per Margelletti è un’altra la mossa che Putin potrebbe considerare: i bombardamenti a tappeto su tutte le città ucraine. ']"
718,news-909711,No! Il video del blindato che schiaccia un auto civile a Kiev non è del 2014,https://www.open.online/2022/02/28/no-il-video-del-blindato-che-schiaccia-un-auto-civile-a-kiev-non-e-del-2014,2022-02-28 01:11:00,"['No! Il video del blindato che schiaccia un auto civile a Kiev non è del 2014\n', '\n', 'Tutto è partito da un tweet che non riportava alcuna prova a sostegno dell’accusa. L’autore del tweet, successivamente, ha ammesso l’errore e si è scusato\n', 'Nei primi giorni dell’invasione russa in Ucraina, il caso del blindato che schiaccia un auto civile nella capitale Kiev è stato oggetto di numerose discussioni che abbiamo trattato in due articoli di Open (qui e qui). C’è un altro aspetto di questa vicenda che è circolato sui social, ossia la teoria che si trattasse di un episodio avvenuto nel 2014 e non nel 2022. La fonte? Un tweet che non riportava alcuna prova. L’autore della fonte primaria dei sostenitori della teoria ha poi smentito chiedendo scusa per l’errore, ma ormai la voce è circolata.\n', 'Per chi ha fretta\n', 'Analisi\n', 'Partiamo dal seguente post, dove viene condiviso un articolo del sito Notizie.com dal titolo «Ucraina, il video in cui un carro armato schiaccia un auto è un fake». Ecco il commento che accompagna la condivizione:\n', 'Due giorni fa ho condiviso il video di un carro armato russo che schiaccia un auto. E’ una bufala, il video è girato si in Ucraina, ma nel 2014 ed è un carro armato Ucraino il cui conducente ha perso il controllo, schiacciando l’auto. Pazzesco come vogliono sfruttare tutte le opportunità per denigrare il nemico!\n', 'Nell’articolo viene riportata la fonte della “sbufalata”, ossia un tweet pubblicato il 25 febbraio 2022 dall’utente Gloriano Bartolini che riporta il seguente testo:\n', 'Fake news: Ucraina, Tank russo schiaccia un’auto a Kiev: il guidatore (un pensionato) salvo per miracolo. episodio del 2014 e il mezzo è ucraino Il video del carrarmato è diventato virale in poche ore. video\n', 'Nel tweet, l’utente Gloriano condivide un articolo de Il Messaggero che non riporta in alcun modo che l’evento riguardi un episodio avvenuto nel 2014. In un tweet successivo, Gloriano aggiunge qualche particolare al suo racconto: \n', 'Questo episodio risale al 2014 quando il conducente di un blindato ucraino ubriaco,passo sopra all’auto di un civile deliberatamente..La versione ufficiale all’epoca disse,che ha perso il controllo. I mezzi militari Russi hanno strisce bianche e una Z,per …segue finale\n', 'Alcuni utenti domandano la fonte che confermi la teoria del 2014. In risposta a uno di questi, Gloriano risponde con un tweet del 27 febbraio: «Ho smentito».\n', 'Le fonti? Non c’erano. In un altro tweet del 27 febbraio, l’utente Gloriano afferma di aver cercato invano: «Infatti ho smentito la notizia ieri sera,dopo ore di ricerche a vuoto».\n', 'Non sono mancate le scuse da parte dell’utente Gloriano, il quale ammette l’errore senza batter ciglio: «Ho avuto la smentita e mi scuso,ma il blindato è Ucraino».\n', 'Conclusioni\n', 'Il fatto è avvenuto nel 2022, e non nel 2014 come inizialmente riportato via Twitter e poi ripreso sui social e siti internet. La smentita arriva dallo stesso autore del tweet.']"
719,news-909757,Continua la guerra di Anonymous. Bloccati i siti delle compagnie di gas e petrolio russe,https://www.open.online/2022/02/28/guerra-ucraina-russia-anonymous-compagnie-energetiche,2022-02-28 00:36:00,"['Continua la guerra di Anonymous. Bloccati i siti delle compagnie di gas e petrolio russe\n', '\n', 'Il collettivo di hacker continua i suoi attacchi: oggi con un video hanno chiarito che la loro sarà una guerra totale contro Vladimir Putin\n', 'Tango Down. È questo il messaggio con cui gli account Twitter legati ad Anonymous stanno documentando i loro attacchi. Una formula che arriva dal gergo militare e che negli ultimi giorni è stata associata a diversi siti legati al Cremlino. Gli ultimi sono i colossi dell’energia: il collettivo hacker ha reso irraggiungibili i portali di compagnie come Gazprom, Rosneft e Lukoil. Tutte aziende legate all’energia che si occupano di gestire il gas e il petrolio russo. Sempre da Anonymous vengono confermati gli attacchi ai siti governativi della Bielorussia, qui sono stati colpiti i siti dell’esercito e di diversi ministeri. Nelle ultime ore un account legato ad Anonymous aveva diffuso un messaggio video avvisava Vladimir Putin che la cyber war era appena iniziata: «Presto conoscerai la furia degli hacker di tutto il mondo».']"
720,news-909753,La foto di Zelensky e la maglietta con la svastica è un fotomontaggio,https://www.open.online/2022/02/28/la-foto-di-zelensky-e-la-maglietta-con-la-svastica-e-un-fotomontaggio,2022-02-28 00:27:00,"['La foto di Zelensky e la maglietta con la svastica è un fotomontaggio\n', '\n', 'Sui social circola un’immagine che ritrae il Presidente ucraino con una maglietta gialla e la svastica, ma è un fake\n', 'Circola sui social una foto raffigurante il Presidente dell’Ucraina Zelensky mentre tiene in mano una maglia di calcio gialla con una svastica blu con i simboli ucraini. Si tratta di un fotomontaggio. La stessa foto era stata segnalata a Open Fact-checking via Twitter, dove abbiamo smentito la veridicità dell’immagine.\n', 'Per chi ha fretta\n', 'Analisi\n', 'In uno dei post che condividono l’immagine leggiamo: «ED INFINE AGGIUNGO IO ECCO IL BUON SAMARITANO…..CHE ESPONE UNA MAGLIA COL SIMBOLO DELLA PACE» (tutto in maiuscolo, ndr).\n', 'Ecco una condivisione dell’immagine, datata 27 febbraio 2022, in un tweet dell’utente “questo non è un uovo” (@PMO_W):\n', 'L’immagine è stata pubblicata in alcuni siti internet, come nel caso dell’articolo del 27 febbraio 2022 di Altrenotizie.org (l’immagine riporta come nome file 1nazistapresidente.jpg):\n', 'Ecco la foto originale, pubblicata nel sito UaPost.us:\n', 'Nella foto originale, Zelensky posa con la maglietta della nazionale di calcio ucraina oggetto di contestazioni da parte della Russia durante gli europei del 2020.\n', 'La foto con la maglietta veniva condivisa già nel 2021, come possiamo vedere da questo tweet dove però viene censurata (probabilmente per evitare eventuali blocchi).\n', 'Conclusioni\n', 'Si tratta di un fotomontaggio, realizzato modificando ad arte uno scatto del Presidente ucraino dove teneva in mano la maglia della nazionale con il numero 95.']"
721,news-908597,"Guerra in Ucraina, rischio 7 milioni di profughi in Europa. Ue: «Armi a Kiev e sanzioni per Minsk». Putin ordina l’allerta del sistema difensivo nucleare",https://www.open.online/2022/02/27/guerra-ucraina-27-febbraio,2022-02-27 23:59:00,"['Guerra in Ucraina, rischio 7 milioni di profughi in Europa. Ue: «Armi a Kiev e sanzioni per Minsk». Putin ordina l’allerta del sistema difensivo nucleare\n', '\n', 'Non si fermano i combattimenti in Ucraina, mentre delegazioni di Kiev e russe preparano un negoziato al confine con la Bielorussa. Dal governo di Zelensky l’avvertimento all’Europa: «Subito embargo sul gas di Mosca». Draghi: «L’aggressione dell’Ucraina è un atto barbaro e una minaccia per tutta l’Europa» \n', 'Dopo l’annuncio di ieri di una offensiva a tutto campo, la Russia ha inviato nelle ultime ore rinforzi militari oltre il confine nel tentativo di abbattere le difese ucraine. L’accelerata arriva nel giorno del vertice dei ministri degli Esteri Ue, che potrebbe stabilire lo stanziamento di fondi ed equipaggiamenti militari per Kiev. La riunione odierna segue la decisione di alcuni Stati membri – tra cui la Germania – di mandare armi all’Ucraina con l’obiettivo di frenare l’avanzata russa. Oggi le truppe di Mosca sono entrate a Kharkiv ma dopo ore di scontro l’Ucraina ha fatto sapere di essere riuscita a riconquistare la città. Intanto l’ultimatum del Cremlino sui negoziati è scaduto alle 13. Putin accusa: «Kiev non ha colto un’occasione importante».\n', '22.23 – Aeroflot annuncia la sospensione di tutti i voli verso l’Europa\n', 'Continua la guerra delle compagnie aeree. Questa volta a prendere posizione è stata Aeroflot, la principale compagnia russa. Aeroflot ha sospeso tutti i voli per l’Europa dopo che l’Ue ha chiuso il suo spazio aereo ai volir russi. La sospensione sarà attiva dal 28 febbraio.\n', '21.30 – Convocata sessione d’emergenza dell’Onu\n', 'Con 11 voti a favore e uno contrario (quello della Russia), il Consiglio di sicurezza dell’Onu ha convocato una sessione d’emergenza entro le prossime 24 ore. Questa decisione è stata presa poche volte nella storia dell’organizzazione. Secondo una fonte diplomatica citata dall’agenzia di stampa Ansa l’obiettivo è «costringere i 193 membri delle Nazioni Unite a prendere posizione sul conflitto» e sulla violazione della Carta Onu da parte della Russia. \n', '21.15 – Gli Usa chiedono ai suoi cittadini di lasciare la Russia\n', 'La richiesta arriva direttamente dal Dipartimento di Stato degli Stati Uniti ed è rivolta a tutti i cittadini americani che abitano negli Stati Uniti: «Un numero crescente di compagnie aeree sta cancellando i voli e molti Paesi hanno chiuso il loro spazio aereo alle compagnie russe. I cittadini americani dovrebbero considerare la possibilità di lasciare la Russia immediatamente con le opzioni commerciali ancora disponibili».\n', '20.49 – Borrell: «Non si fermerà all’Ucraina: a rischio Moldavia e Georgia»\n', 'L’Alto rappresentante per la Politica estera Josep Borrell è intervenuto davanti alla stampa per anticipare le misure di sostegno militare previste per l’Ucraina: «Questo è un momento storico. Gli europei hanno reagito in un modo che ha sorpreso tantissimi, a partire dai russi. Si dice che i progressi maggiori nell’Ue si fanno in tempi di crisi e penso che ci troviamo in uno di questi momenti. È caduto un nuovo tabù, quello per cui l’Ue non può usare i propri soldi per fornire armi. Abbiamo deciso di fornire 450 milioni di euro per l’acquisto di armi letali e 50 milioni per materiale non letale. La Polonia si è offerta in hub logistico per il trasporto, grazie a Varsavia».\n', 'Il timore di Borrell è che le ambizioni di Putin non si fermino all’Ucraina: «Temiamo che la Russia non si fermi all’Ucraina e l’influenza russa possa espandersi sui Paesi vicini, la Moldavia e la Georgia, e avere un impatto sui Balcani occidentali». L’elenco delle banche disconnesse dal sistema Swift invece verrà presentato domani mattina: «Disconnettere il sistema finanziario di un Paese molto inter-collegato con gli altri nel mondo non può essere fatto da un giorno all’altro. Crediamo che si debbano tenere aperte delle possibilità finanziarie perché si possano mandare soldi alle famiglie o pagare cose che sono necessarie. Non vogliamo fare lo stesso errore fatto con l’Iran. Il numero di banche lo vedrete domani quando il provvedimento verrà pubblicato. Stiamo lavorando per essere pronti per domani mattina».\n', '19.17 – Draghi: «Pieno appoggio per le sanzioni contro Russia»\n', 'Il premier Mario Draghi ha appoggiato tutto il piano di misure contro la Russia deciso dell’Unione europea: «L’Italia dà il suo pieno e convinto appoggio al pacchetto di misure contro la Federazione Russa presentato oggi dalla Commissione Europea. L’aggressione dell’Ucraina è un atto barbaro e una minaccia per tutta l’Europa. L’Unione Europea deve reagire con la massima fermezza».\n', '18.39 – Secondo l’Unione europea si rischiano 7 milioni di profughi\n', 'Il commissario europeo agli aiuti umanitari Janez Lenarcic ha dichiarato: «Gli sfollati dall’Ucraina verso i Paesi Ue potrebbero arrivare fino a sette milioni». L’Oms intanto ha lanciato l’allarme per l’ossigeno negli ospedali: il livello di approvigionamento negli ospedali ucraini sarebbe pericolosamente basso. Sempre secondo l’Oms la richiesta di ossigeno nelle strutture sanitarie dovrebbe aumentare del 25 per cento rispettoIai bisogni registrati prima dell’inizio della guerra. Alcuni ospedali potrebbero esaurire le riserve già nelle prossime ore: «La situazione dell’approvvigionamento di ossigeno si sta avvicinando a un punto molto pericoloso in Ucraina. I camion non sono in grado di trasportare forniture di ossigeno dalle fabbriche agli ospedali di tutto il paese, compresa la capitale Kiev. La maggior parte degli ospedali potrebbe esaurire le proprie riserve di ossigeno entro le prossime 24 ore. Alcuni sono già esauriti». \n', '18.35 – Nuovo attacco di Anonymous: colpito un sito della rete che controlla il gas russo\n', 'Il collettivo hacker Anonymous colpisce ancora: questa volta l’obiettivo è stato un sito della rete di controllo del gas russo: il Russian Linux terminal di Nogir, nel nord dell’Ossezia. Gli hacker hanno rivendicato l’azione con un tweet: «Abbiamo cambiato i dati e alzato così tanto la pressione del gas da causare quasi un incendio». \n', '\n', 'Il tuo browser non supporta il tag iframe\n', '18.12 – La Russia ammette: «Ci sono soldati uccisi e feriti in Ucraina»\n', 'I numeri non sono confermati. Nelle prime ora di questa mattina l’ambasciatore ucraino in Serbia Oleksandr Aleksandrovic aveva detto che dall’inizio della guerra era stati uccisi circa 3.500 militari russi mentre tra i civili ucraini si contavano 200 vittime e oltre mille feriti. La Russia non aveva mai parlato di vittime tra le sue truppe ma nelle ultime ore è arrivata un’ammissione dal Cremlino che però, ancora, non chiarisce alcun dato. Il portavoce dell’esercito Igor Konashenkov ha dichiarato: «I militari russi mostrano coraggio ed eroismo in combattimento nel corso dell’operazione militare speciale. Sfortunatamente, ci sono morti e feriti tra i nostri commilitoni».\n', '17.33 – Von der Leyen: «Via la macchina mediatica del Cremlino dall’Ue» \n', 'Ursula Von der Leyen, presidente della Commissione Ue, ha annunciato che i media legati al Cremlino verranno esclusi dall’Unione europea: «Con una mossa senza precedenti vieteremo la presenza in Ue della macchina mediatica del Cremlino. Russia Today e Sputnik, che sono controllate dal governo, e le testate a loro legate non potranno più diffondere le loro bugie per giustificare la guerra di Putin e creare divisioni nell’Unione. Stiamo sviluppando gli strumenti per vietare questa disinformazione tossica e dannosa in Europa». Von der Leyen ha annunciato sanzioni anche per la Bielorussia: Introdurremo misure restrittive contro i più importanti settori dell’economia della Bielorussia. Stop all’export di prodotti come carburanti minerali, tabacco, legname, cemento, ferro e acciaio». Confermate poi le sanzioni già annunciate nella serata di ieri: «Stop alle transazioni con la banca centrale russa e congelamento dei suoi asset all’estero. Oltre a questo, importanti banche russe verranno escluse da Swift».\n', '16.30 – L’Ue: «Prepariamoci all’arrivo di milioni di rifugiati»\n', '«Dobbiamo prepararci all’arrivo di milioni di rifugiati». Queste le parole della commissaria europea agli Affari Interni, Ylva Johansson, all’arrivo al Consiglio straordinario dei ministri dell’Interno europei che oggi discute dell’emergenza rifugiati legata all’invasione russa dell’Ucraina.\n', '16.15 – I colloqui tra le delegazioni di Kiev e Mosca si terranno domani \n', 'I colloqui tra le delegazioni russa e ucraina si svolgeranno domani mattina, lunedì 28 febbraio. A renderlo noto, il viceministro dell’Interno ucraino Evgeny Yenin.\n', '16.00 – Stoltenberg: «Da Putin retorica aggressiva su nucleare» \n', '«Questa guerra è responsabilità di Vladimir Putin». Così ha affermato il segretario generale della Nato, Jens Stoltenberg, evidenziando che le nuove dichiarazioni di Putin sul nucleare si vanno ad aggiungere alla «retorica aggressiva» delle ultime settimane. Anche Washington denuncia un’escalation «inaccettabile» da parte di Mosca dopo che Putin ha ordinato l’allerta del sistema difensivo nucleare. Lo ha fatto reso noto l’ambasciatrice Usa all’Onu. Di «escalation che rischia di sfociare in un errore di calcolo», parla invece un funzionario del Pentagono. «Non solo è un passo non necessario ma è un’escalation che può rendere le cose molto più pericolose».\n', '15.50 – Kiev: «Se Putin usa le armi nucleari è una catastrofe per il mondo» \n', 'L’allerta delle forze nucleari della Russia è un modo per «mettere pressioni» sulla delegazione ucraina in viaggio verso la Bielorussia per negoziare con i russi. Lo ha detto il ministro degli Esteri ucraino Dmytro Kuleba in conferenza stampa. «Noi andiamo al negoziato per ascoltare, siamo pronti per trattare l’uscita delle truppe dal nostro Paese: se Putin usa le armi contro di noi sarà una catastrofe per il mondo, ma non ci spezzerà». «L’Ucraina non capitolerà e non intende cedere neanche un millimetro del proprio territorio nei negoziati con la Russia», ha affermato poi Kuleba, precisando che in questi pochi giorni di guerra la Russia ha perso 4.300 uomini.\n', '15.30 – Kiev: «Embargo a gas e petrolio russo e niente trucchi sullo Swift»\n', 'L’Ucraina chiede ai partner che la sostengono di imporre un «embargo immediato al petrolio e al gas russo, sporco del nostro sangue». Questo l’ultimo messaggio del ministro degli Esteri Dmytro Kuleba. L’Ucraina ribadisce anche la richiesta ai partner che la sostengono di escludere del tutto la Russia da Swift. «Alcuni Paesi stanno cercando di escludere certe banche dal bando da Swift – ha spiegato Kuleba – così da imporre sanzioni con una mano e continuare a fare affari con la Russia con l’altra. Non fatelo. La storia vi giudicherà».\n', '15.00 – La Difesa russa: «Gli Ucraini usano munizioni al fosforo»\n', 'Il ministero della Difesa russo, citato dall’agenzia Tass, accusa l’esercito ucraino di fare un uso massiccio di munizioni caricate con il fosforo bianco alla periferia di Kiev. Poco dopo è intervenuto il ministro degli Esteri ucraino, Dmytri Kuleba, che ha intanto ribadito come: «Putin non sia riuscito a raggiungere nessun obiettivo strategico in tre giorni e mezzo di guerra. Voleva un’operazione lampo, ma tutte le forze ucraine hanno resistito e continuano a resistere. Nessuna grande città in mano ai russi». \n', '14.40 – L’Ucraina conferma la partecipazione al negoziato con la Russia a Gomel\n', 'Kiev ha confermato la sua disponibilità a tenere negoziati con la delegazione russa nella regione di Gomel. A renderlo noto è stato il capodelegazione russo, Vladimir Medinsky, all’agenzia russa Tass. «Alle 15 (ora locale) circa abbiamo ricevuto conferma che i negoziati si terranno nella regione di Gomel, come noi avevamo suggerito». Sono queste le parole di Medinsky all’ambasciata russa a Minsk, in Bielorussia. È stata la stessa presidenza ucraina a confermare, poco prima delle 15, i negoziati con la Russia al confine con la Bielorussia.\n', '«Abbiamo convenuto che la delegazione ucraina si sarebbe incontrata con la delegazione russa senza precondizioni al confine ucraino-bielorusso, vicino al fiume Pripyat». Lo ha detto in un messaggio su Telegram il presidente ucraino Zelensky, confermando così l’incontro negoziale con la Russia. Nel corso della conversazione telefonica con il presidente bielorusso, ha detto il presidente, «Lukashenko si è assunto la responsabilità di garantire che tutti gli aerei, elicotteri e missili di stanza sul territorio bielorusso rimangano a terra durante il viaggio, i colloqui e il ritorno della delegazione ucraina», ha concluso Zelensky. \n', '14.15 – Putin ordina l’allerta del sistema difensivo nucleare\n', 'Il presidente Putin ha ordinato l’allerta del sistema difensivo nucleare russo. Quanto alla pioggia di sanzioni che sta adottando l’Occidente nell’ambito della crisi ucraina, il Cremlino ha ribadito che sono «illegittime».\n', '14.00 – La Francia chiude lo spazio aereo alla Russia\n', 'Poco prima delle 14, il ministero dei Trasporti francese ha annunciato che la Francia ha chiuso il suo spazio aereo agli «aerei e alle compagnie aeree russe».\n', '13.45 – L’appello di Di Maio: «Tutta l’Ue chiuda lo spazio aereo alla Russia»\n', '«L’Italia ha deciso di chiudere lo spazio aereo alla Russia – sono le parole del ministro Luigi Di Maio -. Oggi al Consiglio Affari Esteri straordinario sosterrò un’azione comune di tutti i Paesi Ue: tutta l’Ue chiuda lo spazio aereo alla Russia». Intanto, dalle 15:00 di oggi scatta la chiusura dello spazio aereo italiano per tutti i voli russi.\n', '13.30 – Il governatore di Kharkiv: «Abbiamo cacciato i russi»\n', 'Secondo quanto ha annunciato il governatore di Kharkiv, le forze ucraine hanno ripreso il controllo della città e cacciato le truppe russe, che erano entrate nella mattina di oggi. \n', '13.00 – Scaduto l’ultimatum di Mosca\n', 'E’ scaduto alle 13 l’ultimatum di Mosca a Kiev. Secondo quanto riferisce il Cremlino, Vladimir Putin ha accusato l’Ucraina di non «aver colto l’occasione» per i negoziati.\n', '12.00 – Mosca sui negoziati in Bielorussia: «Kiev risponda o sarà responsabile dei prossimi eventi»\n', 'La Russia ha lanciato un ultimatum all’Ucraina sui negoziati in Bielorussia. La delegazione di Mosca aspetterà quella di Kiev fino alle 15 di oggi ora di Mosca, le 13 in Italia. «Se non avrà una risposta entro quell’ora, l’Ucraina sarà responsabile dei prossimi eventi», ha detto il parlamentare russo Leonid Slutsky, secondo quanto riporta la Tass. Immediata la replica di Kiev: «La Russia sta cercando di mettere l’Ucraina in condizioni di ultimatum inaccettabili, che abbiamo rifiutato categoricamente molto tempo fa». L’Ucraina chiede «un formato concordato, una sede concordata (Kiev rifiuta che i colloqui si svolgano in Bielorussia, ndr), un contenuto reale e un risultato equo».\n', '11.40 – Sette Paesi europei chiudono lo spazio aereo ai voli russi\n', 'Italia, Germania, Irlanda, Austria, Finlandia, Danimarca e Belgio hanno annunciato oggi la chiusura dello spazio aereo ai voli russi. Prevista, per questo pomeriggio, l’intesa a livello Ue sul blocco di tutte le compagnie aree russe dallo spazio aereo comunitario. In questo contesto, la compagnia aerea olandese Klm ha annunciato di aver sospeso i voli da e per la Russia per sette giorni. Per lo stesso periodo di tempo eviterà di attraversare lo spazio aereo russo.\n', '10.50 – L’allarme di Londra: «La guerra in Ucraina può durare anni»\n', 'Secondo la ministra degli Esteri britannica, Liz Truss, il conflitto in Ucraina potrebbe durare «svariati anni». Sulla guerra in corso è intervenuto anche il presidente della Bielorussia, Alexandr Lukashenko, vicino all’omologo russo Vladimir Putin: «Zelensky ha mentito, nessuno ha bombardato Kiev finora». Quanto alla presenza di militari bielorussi in Ucraina, Lukashenko ha detto: «Non c’è un solo soldato bielorusso, non un singolo proiettile in Ucraina».\n', '9.15 – Mosca denuncia: «Razzi ucraini su Mariupol, ci sono vittime tra i civili»\n', 'Secondo Mosca, i nazionalisti ucraini del battaglione Azov avrebbero lanciato attacchi con razzi Grad Mlrs su aree residenziali e una scuola nei sobborghi e nella città di Mariupol. «Ci sono vittime tra i civili», ha dichiarato il maggiore generale Igor Konashenkov, portavoce del ministero della Difesa russo.\n', '9.00 – Il Cremlino: «La nostra delegazione in Bielorussia per colloqui con Kiev»\n', 'Il Cremlino ha fatto sapere che una delegazione russa è arrivata a Gomel, in Bielorussia, per i negoziati con l’Ucraina. «Una delegazione composta da rappresentanti del ministero degli Esteri, del ministero della Difesa e di altre agenzie, compresa l’amministrazione presidenziale, è arrivata in Bielorussia per colloqui con gli ucraini», ha detto il portavoce del Cremlino Dmitry Peskov. «Saremo pronti per iniziare questi colloqui a Gomel». Il presidente ucraino Volodymyr Zelensky, da parte sua, ha aperto ai negoziati, «ma non in Bielorussia», Paese vicino a Mosca. Zelensky ha chiesto che i colloqui si svolgano a Varsavia, Baku o Istanbul.\n', '8.00 Combattimenti nelle strade di Kharkiv\n', 'Nelle strade di Kharkiv si registrano combattimenti dopo che le truppe russe hanno fatto ingresso nella città. Secondo quanto riferisce la Bbc, che cita alcuni video che circolano sui social network, nelle vie di Kharkiv si sentono spari. Altre immagini mostrano veicoli blindati russi in fiamme.\n', '7.15 L’esercito russo entra a Kharkiv\n', 'Le forze russe sono entrate a Kharkiv. A riferirlo è il responsabile dell’amministrazione regionale, Oleg Sinegubov. Mosca ha fatto sapere di avere catturato «471 soldati ucraini» nella regione di Kharkiv. Nella notte di oggi, una colonna di mezzi pesanti russi aveva oltrepassato il confine ucraino, dirigendosi proprio verso la seconda città dell’Ucraina. A Kharkiv sono in corso da ore intensi bombardamenti. Nelle immagini mostrate dall’emittente statunitense Cnn, tra gli armamenti russi che hanno superato l’ultimo check point, vicino a Belgorod, ci sono carri armati e lanciarazzi. \n', '5.00 Kiev: «Distrutto un convoglio di forze cecene»\n', 'Kiev ha rivendicato la distruzione di un convoglio delle forze speciali cecene, a Hostomel, a circa 40 km dalla capitale. Secondo fonti citate da Channel 24, l’esercito ucraino ha fatto saltare in aria uno scaglione di 56 carri armati russi. La notizia, scrive il Kyiv Independent, è stata confermata dall’ufficio di presidenza ucraino.\n', '4.00 Bombe russe su un sito di smaltimento di rifiuti nucleari\n', 'Le forze russe hanno colpito un sito di smaltimento di rifiuti radioattivi a Kiev. Secondo il Servizio di emergenza statale ucraino, l’edificio che ospita i rifiuti è rimasto intatto: a essere colpita sarebbe stata l’area periferica del sito. L’attacco non ha portato alla depressurizzazione dello stoccaggio di sostanze radioattive.\n', '2.45 Le Nazioni Unite: «Almeno 64 civili uccisi dall’inizio dell’invasione»\n', 'Sempre nella notte, stando al servizio statale di emergenza ucraino, un palazzo di nove piani a Kharkiv è stato colpito da un missile russo: una donna è morta e altre 20 persone sono state evacuate. Secondo le Nazioni Unite, è di almeno 64 civili uccisi e 240 feriti il bilancio della guerra in Ucraina da giovedì, giorno dell’inizio dell’invasione russa. Le Nazioni Unite, tuttavia, chiariscono che il bilancio reale potrebbe essere molto più grave.']"
722,news-909723,"Ucraina, il dittatore Kadyrov annuncia l’ingresso della Cecenia in guerra con anfibi Prada da 1.500 dollari",https://www.open.online/2022/02/27/ucraina-russia-dichiarazione-guerra-cecenia-stivali-prada,2022-02-27 23:49:00,"['Ucraina, il dittatore Kadyrov annuncia l’ingresso della Cecenia in guerra con anfibi Prada da 1.500 dollari\n', '\n', 'Fra i tatti commenti, c’è anche quello del giornalista Ragip Soylu: «Il diavolo veste davvero Prada»\n', 'Ramzan Kadyrov è il dittatore che dal febbraio del 2007 è alla guida dalla Cecenia, un territorio tra Mar Caspio e il Mar Nero. In questi giorni Kadyrov si è espresso a favore dell’invasione della Russia in Ucraina decisa da Vladimir Putin e in un evento pubblico ha chiairto che in Cecenia ci sono 70 mila uomini pronti a fornire sostegno alla Russia. A questo evento Kadyrov si è presentato in mimetica con un paio di stivali ai piedi che hanno attirato l’attenzione di molti commentatori: il dittatore infatti indossava un paio di Prada Monolith, stivali che possono arrivare a costare 1.500 dollari. Tagliente il commento di Ragip Soylu, caporedattore del Middle East Eye: «Il diavolo veste davvero Prada».']"
723,news-909713,"Russia, la tv di Stato: «Possiamo lanciare 500 testate nucleari. Abbastanza per distruggere Usa e Nato»",https://www.open.online/2022/02/27/guerra-ucraina-russia-tv-testate-atomiche,2022-02-27 23:06:00,"['Russia, la tv di Stato: «Possiamo lanciare 500 testate nucleari. Abbastanza per distruggere Usa e Nato»\n', '\n', 'Il giornalista che ha detto questa frase è Dmitry Kiselyov: una delle voci più vicine a Putin\n', 'Dmitry Kiselyov è un giornalista russo. È una delle voci più vicine al presidente Vladimir Putin che nel 2013 lo ha messo a capo dell’agenzia di stampa internazionale guidata dal governo. Nelle ultime ore in un notiziario della tv di Stato russa ha lanciato un messaggio agli spettatori: «I nostri sottomarini da soli possono lanciare più di 500 testate nucleari. Questo garantisce la distruzione degli Stati Uniti e della Nato. Il principio è: perché abbiamo bisogno del mondo se la Russia non ci sarà?». A tradurre in inglese le sue parole è Max Seddon, giornalista del Financial Times a capo della redazione di Mosca. Nel 2014, l’anno dell’annessione alla Russia della Crimea, Kiselyov aveva definito così l’Ucraina: «Non c’è l’Ucraina. Questo è solo un concetto virtuale, un Paese virtuale. Se vuoi vivere in un mondo virtuale, fatelo… Ora è uno stato fallito».']"
724,news-908965,Le foto del fantomatico pilota ucraino “Il fantasma di Kiev” e la trollata argentina di “Vladimir Abdonov”,https://www.open.online/2022/02/27/foto-pilota-ucraino-fantasma-di-kiev-troll,2022-02-27 22:11:00,"['Le foto del fantomatico pilota ucraino “Il fantasma di Kiev” e la trollata argentina di “Vladimir Abdonov”\n', '\n', 'La continua ricerca di una conferma dell’esistenza di un pilota soprannominato “Il fantasma di Kiev” ha scatenato i troll argentini\n', 'Durante l’invasione russa in Ucraina è nata la figura di un pilota che avrebbe abbattuto da solo 5 o 6 caccia di Mosca in sei ore. Lo chiamano “Il fantasma di Kiev” e sulla sua figura era circolato un falso video, creato tramite un videogioco, che venne condiviso persino dall’account Twitter ufficiale dell’esercito ucraino (ne parliamo qui). Via Facebook, così come anche da alcune testate giornalistiche, viene diffusa una foto attribuita al presunto pilota senza però poterne osservare il volto. Ragioni di sicurezza? Non proprio, ma c’è di più: qualcuno ha trollato ucraini e russi.\n', 'Analisi\n', 'Ecco uno dei post Facebook in lingua italiana che condivide lo scatto accompagnato dal seguente racconto: «Il primo AS Ucraino. Pilota Ucraino del MiG-29, che oggi ha ottenuto sei vittorie aeree sui piloti russi. Ha 2xSu-35, 1xSu-27, 1xMiG-29, 2xSu-25. In rete è stato soprannominato “Il fantasma di Kiev”. ripubblicare».\n', 'La foto è la stessa pubblicata nel 2019 dal sito ucraino Mil.in.ua con la seguente descrizione: «Test di caschi LA-100». Un’altra foto dello stesso pilota la troviamo nel sito Cfts.org.ua in un articolo del 2019 dove si parla del test dei caschi da volo francesi.\n', 'Non ci sono prove che possano associare il pilota a un fantomatico eroe che ha abbattuto 5 o 6 aerei russi in sei ore.\n', 'Nel sito Cfts.org.ua troviamo la seguente foto:\n', 'Attraverso una ricerca per immagini, questa foto risulta presente in un tweet pubblicato dall’utente @khmalik04 dove parla del “fantasma di Kiev”. Oltre a un presunto nome, ossia «Vladimir Abdonov», vengono riportate altre foto.\n', 'Tra queste troviamo una dove il pilota non utilizza la visiera oscura, mentre in un’altra viene mostrato il volto in chiaro, ma c’è un problema: è un fotomontaggio. La foto originale viene attribuita a un soldato ucraino di nome Vitaliy Volodymyrovych Skakun, il quale venne dichiarato morto durante la demolizione di un ponte.\n', 'Considerando il nome attribuito al presunto eroe pilota ucraino, troviamo altri post Facebook dove vengono riportate altre foto, proprio quelle del volto che è stato aggiunto all’immagine del soldato deceduto.\n', 'L’immagine in basso a sinistra è un altro fotomontaggio, come possiamo vedere dalla foto pubblicata il 22 agosto 2019 dall’account Twitter @msmithbubbles.\n', 'Le foto circolano anche tra utenti Twitter, come possiamo vedere qui sotto:\n', 'Riscontriamo anche alcuni post Facebook di utenti italiani che riportano le foto e il nome del fantomatico pilota:\n', 'In un tweet, l’account fake @kievfantasmaa condivide un servizio di una televisione russa dove viene mostrata una delle foto associate al fantomatico eroe.\n', 'Si tratta di un account in lingua spagnola, dove gli utenti commentano estremamente divertiti. Questo perché l’uomo ritratto, e inserito tramite dei fotomontaggi, è l’avvocato argentino Pablo Abdon Torres. Ricordiamo il cognome attribuito al fantomatico pilota ucraino: «Abdonov». Una “trollata” che è stata apprezzata dallo stesso, come possiamo notare dalla modifica applicata al suo account Twitter:\n', 'Ecco una delle foto dove notiamo Pablo durante quello che dovrebbe essere il suo matrimonio, dove indossa lo stesso vestito dello scatto diffuso sui social e tramesso nei servizi televisivi. Ecco il suo tweet del 26 febbraio dove riporta la seguente presa in giro: «Così hanno ricevuto il fantasma di Kiev una volta tornato in base».\n', 'A spiegare la “trollata” è la pagina Facebook El socialismo expropriò mi otra pagina in un post del 26 febbraio 2022.\n', 'Conclusioni\n', 'Come abbiamo detto in precedenza, non ci sono prove dell’esistenza del pilota. Le sue gesta, inoltre, non risultano elogiate dalle autorità ucraine. Le foto diffuse non confermano alcunché, tutte recuperabili da siti internet e articoli del passato, mentre il volto e il nome attribuito al fantomatico eroe sono quelle di un avvocato argentino.\n', 'L’immagine del pilota del 2019 viene giudicata come “contesto mancante”. Le altre foto come “alterate”.']"
725,news-909527,"La resistenza di Kiev, il sindaco: «La città è circondata…». Poi smentisce: «Fake news dei russi»",https://www.open.online/2022/02/27/guerra-ucraina-sindaco-kiev-citta-circondata,2022-02-27 21:40:00,"['La resistenza di Kiev, il sindaco: «La città è circondata…». Poi smentisce: «Fake news dei russi»\n', '\n', 'Dopo l’allarme lanciato in un’intervista all’agenzia americana Ap, è lo stesso sindaco a cambiare linea su Telegram\n', 'Improvviso dietrofront del sindaco di Kiev, Vitali Klitschko, dopo aver rilasciato un’intervista all’Associated press in cui lanciava un drammatico allarme sulla situazione nella capitale ucraina al quarto giorno di combattimenti contro l’esercito russo. All’agenzia Klitschko aveva detto che Kyïv «è circondata e prossima alla catastrofe umanitaria». Dichiarazioni che lo stesso sindaco ha bollato come: «Fake news dei russi» in una sorta di smentita sul suo canale Telegram: «I media russi stanno diffondendo notizie in cui dico che Kiev sarebbe circondata e che l’evacuazione delle persone sarebbe impossibile… Non credete alle bugie. Fidatevi solo delle informazioni che arrivano da fonti ufficiali. Stiamo uniti, l’Ucraina vincerà».\n', 'Nell’intervista ad Ap, ancora presente sul sito dell’agenzia, Klitschko aveva spiegato: «al momento, c’è ancora elettricità e i riscaldamenti funzionano, e non ci sono problemi con la rete idrica, ma le infrastrutture che servono per distribuire cibo e farmaci alla popolazione che vengono distrutte» dall’esercito russo. Inoltre, «Kiev è circondata dai mezzi dell’esercito russo e, qualora le truppe russe dovessero prendere il controllo della città, «non ci sarebbe modo per riuscire a evacuare i civili». Ma il primo cittadino della capitale ucraina diceva di non essere scoraggiato: «Mostriamo il nostro carattere, la nostra conoscenza, i nostri valori». E infine avev ha aggiunto: «Il messaggio per tutti è: sostenete insieme l’Ucraina, siamo forti. Ogni ucraino è orgoglioso di essere indipendente, orgoglioso di essere ucraino e noi siamo orgogliosi di avere il nostro Paese».\n']"
726,news-909611,Ai Mondiali di scherma gli ucraini si rifiutano di affrontare i russi: «Salvate l’Ucraina! Salvate l’Europa» – Il video,https://www.open.online/2022/02/27/mondiali-scherma-fioretto-ucraina-ritiro-vs-russia-video,2022-02-27 21:05:00,"['Ai Mondiali di scherma gli ucraini si rifiutano di affrontare i russi: «Salvate l’Ucraina! Salvate l’Europa» – Il video\n', '\n', 'La contestazione al Cairo dei fiorettisti ucraini che si erano qualificati per gli ottavi\n', 'L’invasione della Russia in Ucraina ha investito un mondo che non si aspettava nulla del genere. La squadra ucraina di scherma si trovava al Il Cairo quando è cominciata l’invasione: qui è in corso una tappa della Coppo del Mondo. Oggi gli atleti avrebbero dovuto affrontare la Russia ma si sono ritirati dalla competizione mostrando un cartello con scritto «Fermate la guerra! Salvate l’Ucraina! Salvate l’Ucraina! Salvate l’Europa». Le due squadre si sarebbero dovute affrontare negli ottavi di finale. Dopo l’invasione dell’Ucraina anche il mondo della scherma italiano ha deciso di dare un segnale: ieri infatti la squadra femminile di spada ha deciso di ritirarsi dalla Coppa del Mondo in corso a Sochi, in Russia. A spiegare le ragioni del ritiro è stato Paolo Azzi, presidente della Fis: «È evidente che la prova di Coppa del Mondo di spada femminile in corso a Sochi abbia perso tutto il suo significato tecnico e sportivo, sacrificato sull’altare della situazione internazionale». ']"
727,news-909605,"La Fifa contro la Nazionale Russia: «Via bandiera, inno e nome: partite in casa in campo neutro e porte chiuse»",https://www.open.online/2022/02/27/guerra-ucraina-fifa-vs-nazionale-russia,2022-02-27 20:49:00,"['La Fifa contro la Nazionale Russia: «Via bandiera, inno e nome: partite in casa in campo neutro e porte chiuse»\n', '\n', 'Per le gare di qualificazione ai prossimi Mondiali resta il nodo da risolvere sugli avversari della Russia, come Polonia, Repubblica Ceca e Svezia, che hanno già deciso di non affrontare i russi\n', 'La nazionale Russa dovrà giocare le prossime partite casalinghe in campo neutro e a porte chiuse, con un altro nome e senza il suo inno. La Fifa ha deciso di punire Mosca per l’invasione dell’Ucraina con una: «dura condanna alle azioni russe e pieno supporto all’Ucraina». Perciò la Russia comparirà nei tabelloni delle prossime partite, a cominciare dai playoff per i Mondiali in Qatar, con la denominazione di «Unione calcistica russa» (Football union of Russia, Rfu) e dovrà anche rinunciare alla propria bandiera. Sempre che la nazionale russa riesca a trovare avversari disposti a scendere in campo per disputare le gare, visto che già nei giorni scorsi le Federcalcio polacca, svedese e ceca hanno annunciato che non saranno disposti a disputare i playoff dei Mondiali proprio contro i russi. \n', 'Il comunicato della Fifa\n', 'L’ufficio del Consiglio FIFA prende le prime misure per quanto riguarda la guerra in Ucraina\n', 'In primo luogo, la FIFA desidera ribadire la sua condanna dell’uso della forza da parte della Russia nell’invasione dell’Ucraina. La violenza non è mai una soluzione e la FIFA esprime la sua più profonda solidarietà a tutte le persone colpite da ciò che sta accadendo in Ucraina.  La FIFA chiede ancora una volta l’urgente ripristino della pace e l’avvio immediato di un dialogo costruttivo. La FIFA rimane in stretto contatto con la Federcalcio ucraina e con i membri della comunità calcistica ucraina che hanno chiesto supporto per lasciare il Paese fintanto che l’attuale conflitto persiste. Per affrontare le questioni legate al calcio e in coordinamento con la UEFA, l’Ufficio di presidenza del Consiglio FIFA – che coinvolge il Presidente FIFA e i sei Presidenti della Confederazione – ha deciso all’unanimità di adottare le prime misure immediate, in linea con le raccomandazioni del Comitato Olimpico Internazionale (CIO) e che sarà applicabile fino a nuovo avviso:\n', '– Nessuna competizione internazionale potrà essere giocata sul territorio della Russia, con le partite “casalinghe” giocate in territorio neutrale e senza spettatori.\n', ' – L’associazione membro che rappresenta la Russia parteciperà a qualsiasi competizione sotto il nome “Football Union of Russia (RFU)” e non “Russia”. Nessuna bandiera o inno della Russia verrà utilizzato nelle partite a cui partecipano squadre della Federcalcio russa\n', ' – La FIFA continuerà il suo dialogo in corso con il CIO, la UEFA e altre organizzazioni sportive per determinare eventuali misure o sanzioni aggiuntive, inclusa una potenziale esclusione dalle competizioni, che saranno applicate nel prossimo futuro se la situazione non dovesse migliorare rapidamente.\n', 'Per quanto riguarda le prossime qualificazioni alla Coppa del Mondo FIFA 2022, la FIFA ha preso atto delle posizioni espresse tramite i social media dalla Federcalcio polacca, dalla Federcalcio ceca e dalla Federcalcio svedese e ha già avviato un dialogo con tutti queste associazioni calcistiche. La FIFA rimarrà in stretto contatto per cercare di trovare insieme soluzioni appropriate e accettabili.\n', 'I pensieri della FIFA rimangono con tutti coloro che sono stati colpiti da questa situazione scioccante e preoccupante.']"
728,news-909579,L’interprete ucraina scoppia in lacrime mentre traduce il discorso di Zelensky – Il video,https://www.open.online/2022/02/27/guerra-ucraina-germania-interprete-piange-discorso-zelensky-video,2022-02-27 20:19:00,"['L’interprete ucraina scoppia in lacrime mentre traduce il discorso di Zelensky – Il video\n', '\n', 'Non è riuscita ad andare avanti l’interprete impegnata a tradurre per il sito del quotidiano tedesco Welt il discorso di Volodymyr Zelensky. La traduttrice è scoppiata in lacrime quando il presidente ucraino stava dicendo: «La Russia è sulla strada del male. Deve perdere la sua voce alle Nazioni unite… Ucraini noi sappiamo molto bene cosa difendete…». A quel punto si sente il pianto dell’interprete che poi aggiunge: «Chiedo scusa».']"
729,news-909457,"Cala la notte a Kiev, le sirene anti bombardamento suonano a ripetizione – Il video",https://www.open.online/2022/02/27/ucraina-kiev-sirene-anti-bombardamento-27-febbraio-video,2022-02-27 18:57:00,"['Cala la notte a Kiev, le sirene anti bombardamento suonano a ripetizione – Il video\n', '\n', 'Le sirene aeree continuano a suonare a Kiev. I residenti della capitale ucraina, fino a lunedì 28, dovranno rispettare il coprifuoco imposto dal sindaco Vitalii Klitschko dalle 17 alle 8 del mattino, «per una più efficace difesa della capitale e per la sicurezza dei suoi abitanti». Nel comunicato, il primo cittadino della capitale ucraina ha sottolineato che «tutti i civili che saranno trovati in strada saranno considerati membri del gruppo di sabotaggio del nemico».']"
730,news-909347,"In Russia 4.500 arresti per le proteste contro Putin, tensioni a San Pietroburgo – Il video",https://www.open.online/2022/02/27/crisi-ucraina-proteste-27-febbraio-video,2022-02-27 17:59:00,"['In Russia 4.500 arresti per le proteste contro Putin, tensioni a San Pietroburgo – Il video\n', '\n', 'Nelle ultime 24 ore, secondo l’ong Ovd-info, le forze speciali russe hanno arrestato oltre 900 manifestanti in decine di città. Intanto a Berlino gli organizzatori del corteo pacifista parlano di mezzo milione di persone scese in piazza\n', 'Continuano le proteste contro l’invasione russa dell’Ucraina, sia in Russia sia nel resto del mondo. Secondo la ong che si occupa della tutela dei diritti umani in Russia OVD-Info,\xa0al\xa027 febbraio la polizia russa ha arrestato 4.552 persone in decine di città.\xa0Solo nelle ultime 24 ore, sono stati più di mille i manifestanti arrestati.\xa0Tra i detenuti dalla polizia russa sono presenti anche giornalisti e corrispondenti. Oggi, 27 febbraio, a San Pietroburgo, circa un migliaio di persone si sono radunate presso la zona commerciale di Gostiny Dvor, per poi protestare lungo Liteyny Prospekt, sfilando nel centro della città.\xa0Le forze di polizia antisommossa delle Forze speciali russe (Omon) hanno fermato e arrestato i manifestanti contrari all’offensiva contro l’Ucraina. Secondo quanto riferito da The Insider, durante gli scontri a un manifestante è stato rotto il naso, mentre altri sono stati trascinati per terra, presi a calci e a colpi di manganello. A Berlino, invece, migliaia di persone sono scese in piazza per protestare contro\xa0la guerra tra Russia e Ucraina. Secondo gli organizzatori i manifestanti scesi in piazza sarebbero stati oltre 500.000. Molti i manifesti e gli slogan contro l’offensiva russa: «Stop war!», «Ucraina fronte della lotta globale per la democrazia», «Oggi noi, domani voi!».\n', '\n', 'Il tuo browser non supporta il tag iframe\n', 'Foto e video in copertina: NEXTA']"
731,news-909363,"Zelensky pessimista sul negoziato con la Russia: «Non ci credo molto, ma proviamoci» – Il video",https://www.open.online/2022/02/27/crisi-ucraina-zelensky-negoziato-russia-video,2022-02-27 17:40:00,"['Zelensky pessimista sul negoziato con la Russia: «Non ci credo molto, ma proviamoci» – Il video\n', '\n', 'Scettico il presidente ucraino alla vigilia dei colloqui nel Golem\n', 'È pessimista il presidente ucraino Zelensky sul negoziato che si dovrebbe aprire domani 28 febbraio con la Russia al confine con la Bielorussia. In un nuovo discorso diffuso questo pomeriggio 27 febbraio sui suoi canali social, Zelensky ha spiegato di aver avuto: «una conversazione concreta» con il presidente della Bielorussia Lukashenko. A lui ha chiesto e ottenuto l’impegno a impedire che altre truppe russe passino dal territorio bielorusso e arrivino in Ucraina. A proposito dei colloqui con la Russia, Zelensky ha poi aggiunto: «Lo dirò con franchezza: non credo molto all’esito di questo incontro, ma proviamoci». ']"
732,news-909193,"Salvini dribbla le critiche a Putin: «Ha approfittato dell’Occidente in fuga. Per i profughi c’è spazio, non per i clandestini»",https://www.open.online/2022/02/27/crisi-ucraina-salvini-putin-profughi,2022-02-27 16:26:00,"['Salvini dribbla le critiche a Putin: «Ha approfittato dell’Occidente in fuga. Per i profughi c’è spazio, non per i clandestini»\n', '\n', 'Il segretario del Carroccio: «Sono un tifoso dell’introduzione del servizio militare, ma all’Europa non chiedo di distribuire armi a Kyïv, ma di perseguire la via diplomatica»\n', '«Putin? Si è trovato di fronte ad un’Europa in fuga, come sull’Afghanistan. È chiaro che se l’Occidente scappa dalla Libia, alla Siria per fare qualche esempio, chi è abituato a usare la forza è incentivato a usare la forza». Dice il segretario della Lega, Matteo Salvini, commentando l’offensiva russa nei confronti dell’Ucraina. E mentre a Bruxelles i ministri dell’Interno dell’Unione Europea sono stati chiamati a stabilire il piano per la\xa0redistribuzione dei profughi ucraini in fuga dal Paese dopo l’attacco russo, oltre a discutere sull’opportunità di stanziare ulteriori fondi per affrontare l’emergenza in Ucraina, il leader della Lega, ospite della trasmissione Mezz’ora in più, ha dichiarato che i profughi ucraini «saranno i benvenuti, c’è enorme spazio per le persone di buona volontà: tutti i sindaci della Lega si stanno muovendo (per accoglierli, ndr), ma non è questione di partiti». Il segretario leghista ha poi dichiarato di aver «sempre combattuto per l’aiuto dei profughi e contro i barchini e i barconi e gli arrivi clandestini che subiamo dal Nord Africa, da persone che non sono profughi veri», aggiungendo che «li andrei personalmente a prendere a migliaia e migliaia, senza mettere limite numerico». Parole che richiamano quelle già pronunciate da Salvini in Senato lo scorso 25 febbraio, dopo l’informativa del premier Draghi: «L’Italia ha il dovere di spalancare le porte a chi scappa dalla guerra vera, ai profughi veri, perché spesso si parla di profughi finti che scappano da guerre finte, ma questi (riferendosi al popolo ucraino, ndr) sono profughi veri in fuga da una guerra vera». \n', 'Salvini: «L’Ue non dia armi letali all’Ucraina»\n', 'Nel corso dell’intervista con Lucia Annunziata, Salvini si è detto contrario alla proposta dell’Alto rappresentante per la politica estera Ue,\xa0Josep Borrell, di rifornire l’Ucraina di «armi letali». Il segretario leghista ha infatti osservato: «Sono un tifoso dell’introduzione del servizio militare, ma all’Europa non chiedo di distribuire armi ma di perseguire la via del Santo Padre: confronto, dialogo, diplomazia, sanzioni e non voglio che la risposta dell’Italia e dell’Europa, culla di civiltà, sia distribuire armi letali». Salvini, inoltre, si trova d’accordo con la scelta del governo italiano di rafforzare la sua presenza nelle zone Nato: «Io mi tolgo il capello al cospetto dei 5.500 militari italiani che sono forza di pace in giro per il mondo». Quanto invece all’annuncio del cancelliere tedesco Scholz dell’aumento di cento miliardi di euro per per gli investimenti necessari e per i progetti di armamento della spesa militare della Difesa tedesca nel 2022, Salvini ha concluso: «Investire di più in difesa e delle forze armate va bene».']"
733,news-909047,Ore confuse e decisive: Kiev conferma negoziato con Russia e Bielorussia. Si inizia lunedì mattina,https://www.open.online/2022/02/27/crisi-ucraina-russia-trattativa-cessate-fuoco,2022-02-27 16:15:00,"['Ore confuse e decisive: Kiev conferma negoziato con Russia e Bielorussia. Si inizia lunedì mattina\n', '\n', 'Si va incontro a un’altra notte di combattimenti tra russi e ucraini, in attesa del cessate il fuoco che potrebbe arrivare solo con l’inizio dei colloqui fissati per il 28 febbraio\n', 'L’inizio dei colloqui tra le delegazioni ucraina e russa cominceranno domani lunedì 28 febbraio, secondo il viceministro dell’Interno del governo ucraino, Evgeny Yenin, citato dalla Cnn. Dopo un lungo stallo nella trattativa già sull’avvio del negoziato, nelle prime ore del pomeriggio di oggi 27 febbraio sono arrivate le conferme prima da Kiev e poi da Mosca che il faccia a faccia ci sarebbe stato nella regione di Gomel, al confine tra l’Ucraina e la Bielorussia. Il presidente ucraino Zelensky ha annunciato che «non ci sono precondizioni per i negoziati», mentre sul suo canale Telegram è stato comunicato che «durante una telefonata con il presidente bielorusso Alexander Lukashenko, il presidente Volodymyr Zelensky ha convenuto che la delegazione ucraina si sarebbe incontrata con la delegazione russa senza precondizioni al confine ucraino-bielorusso, vicino al fiume Pripyat», che scorre tra la regione ucraina di Kyïv, e la regione bieloussa di Gomel e già luogo di negoziati che portarono alla ratifica tra le due parti del Protocollo di Minsk nel 2014. Inoltre, aggiungono da Kyïv, «Lukashenko si è assunto la responsabilità di garantire che tutti gli aerei, elicotteri e missili presenti sul territorio bielorusso rimangano a terra durante il viaggio, così come durante i colloqui e il ritorno della delegazione ucraina». \n', 'In precedenza, il capodelegazione russo Vladimir Medinsky aveva annunciato che «Kiev ha confermato i negoziati a Gomel. Ce ne stavamo andando, ma esattamente alle 15.00 abbiamo ricevuto la comunicazione, da fonte ucraina, con la conferma dell’adesione alle trattative». Parallelamente, il portavoce del Cremlino Dmitry Peskov, secondo quanto riferito dall’agenzia russa Tass, aveva dichiarato: «La Russia è pronta, attende la delegazione ucraina». Nel frattempo, il presidente russo Putin ha ha ordinato lo stato di massima allerta per le forze di\xa0deterrenza nucleare: «I Paesi occidentali non solo stanno prendendo azioni economiche non amichevoli contro il nostro Paese, ma i leader dei principali Paesi della Nato stanno facendo dichiarazioni aggressive sul nostro Paese». ']"
734,news-908763,Così la Bielorussia di Lukashenko può diventare l’avamposto nucleare di Putin: cosa decide oggi il referendum di Minsk,https://www.open.online/2022/02/27/crisi-ucraina-bielorussia-referendum-nucleare,2022-02-27 16:06:00,"['Così la Bielorussia di Lukashenko può diventare l’avamposto nucleare di Putin: cosa decide oggi il referendum di Minsk\n', '\n', '«Fate la Bielorussia e non la Russia» ha implorato il presidente ucraino ai cittadini bielorussi chiamati oggi 27 febbraio ad esprimersi su una decisione centrale per la guerra in atto\n', '«Fate la Bielorussia e non la Russia». Così il presidente ucraino Volodymyr Zelensky nelle ultime ore si è rivolto ai bielorussi chiamati oggi 27 febbraio ad esprimersi su una decisione centrale per la guerra in atto. Nel referendum indetto dal governo bielorusso i cittadini dovranno scegliere anche se mantenere la neutralità nucleare o se dare il via libera al\xa0dispiegamento di armi nucleari russe in Bielorussia. Il possibile cambiamento della Costituzione lascerebbe inoltre Lukashenko, alleato di Putin, al potere fino al 2035, libero di trattare il Paese come ufficiale hangar militare del Cremlino. «Non c’è un soldato bielorusso in Ucraina, non un singolo proiettile in Ucraina», ha poche ore fa rassicurato il presidente. Eppure la serie di video che la Cnn pochi giorni fa è stata in grado di diffondere mostravano una colonna di veicoli militari russi che attraversano il valico di frontiera all’incrocio di Senkivka (in Ucraina) con Veselovka, in Bielorussia. In una prima fase il presidente Minsk aveva dichiarato che non avrebbe partecipato all’operazione. Poi in un cambio di rotta l’apertura di Lukashenko sulla possibilità di un intervento aveva stravolto lo scenario. «Le nostre truppe non ci sono, ma se è necessario, se è necessario per la Bielorussia e la Russia, ci saranno». Sulla questione del nucleare il presidente ha rilasciato chiare dichiarazioni: «Minsk inviterà Mosca a schierare armi nucleari in Bielorussia se gli Stati Uniti o la Francia le schiereranno in Polonia o in Lituania». \n', 'Il braccio di ferro continua a non rassicurare ed è per questo e altri motivi, tra cui quello che vede Lukashenko stretto alleato di Putin, che poche ore fa Kiev aveva categoricamente rifiutato di sedersi al tavolo dei negoziati a Minsk. La proposta del Cremlino, ritenuta certo non casuale da Zelensky, aveva scelto proprio la capitale bielorussa come luogo dell’incontro. «Minsk non è neutrale. Questa è solo un’altra dimostrazione dell’arroganza e della protervia di Putin», aveva tuonato Kiev, «qualunque città ma non Minsk». Poche ore dopo però l’annuncio di una delle agenzie di stampa russe più accreditate aveva documentato la presenza di una delegazione ucraina in viaggio per Gomel, in Bielorussia, con l’obiettivo di avviare le trattative. Nelle ore più decisive per la guerra in atto l’annuncio di Mosca è stato confermato anche da Kiev. «Il presidente Alexander Lukashenko si è assunto la responsabilità di garantire che tutti gli aerei, elicotteri e missili di stanza sul territorio bielorusso rimangano a terra durante il viaggio, i colloqui e il ritorno della delegazione ucraina», fa sapere l’Ucraina tramite l’ufficiale canale Telegram del presidente.\n', 'I possibili effetti del referendum\n', 'Intanto i seggi elettorali in Bielorussia si sono aperti. Tra i quesiti più importanti la popolazione è chiamata anche a dire la propria sulla possibile eliminazione dell’articolo 18 della Costituzione bielorussa: passaggio che finora ha garantito la neutralità nucleare del Paese sin dalla sua indipendenza dall’Unione Sovietica nel 1991. Altro possibile cambiamento è anche l’eliminazione di qualsiasi forma di cooperazione con i Paesi occidentali. Alle ore 12, ora locale, è stato già superato il 50% dei votanti, con il 52,85% delle affluenze. Il referendum bielorusso interroga i cittadini anche sull’impossibilità per i presidenti e gli ex presidenti di essere perseguiti per crimini o violazioni di legge avvenuti durante il loro mandato. Il tutto potrebbe essere tradotto in un nuovo testo costituzionale che prevederà quindi l’introduzione di un limite di due mandati consecutivi. Parte del potere verrebbe affidata a un nuovo organo, l’Assemblea Popolare Bielorussa, che potrebbe essere presieduta dallo stesso presidente uscente. ']"
735,news-909011,La scia bianca e poi il boato. L’impatto del missile russo su un palazzo di Kiev ripreso da una telecamera di sorveglianza – Il video,https://www.open.online/2022/02/27/guerra-ucraina-impatto-missile-russo-su-palazzo-di-kiev-video,2022-02-27 13:54:00,"['La scia bianca e poi il boato. L’impatto del missile russo su un palazzo di Kiev ripreso da una telecamera di sorveglianza – Il video\n', '\n', 'Il lancio del missile russo su uno degli edifici residenziali della città ucraina è una delle azioni più crudeli delle ultime ore di guerra\n', 'Venti secondi che parlano di distruzione. Le immagini registrate dalle telecamere di sorveglianza a Kiev mostrano il volo del missile russo che nella giornata di ieri ha colpito un palazzo residenziale della capitale ucraina. Una scia bianca che cammina nel cielo e poi l’impatto e l’esplosione sul lato dell’edificio. Al grande boato segue il silenzio più assoluto. ']"
736,news-908841,L’iniziativa del governo ucraino: un sito per consentire l’identificazione dei soldati russi morti in guerra,https://www.open.online/2022/02/27/ucraina-sito-identificazione-soldati-russi-morti,2022-02-27 12:31:00,"['L’iniziativa del governo ucraino: un sito per consentire l’identificazione dei soldati russi morti in guerra\n', '\n', '«Se i tuoi parenti o amici sono in Ucraina e partecipano alla guerra contro il nostro popolo, qui puoi ottenere informazioni sul loro destino», si legge sul portale\n', 'Il ministero dell’Interno ucraino ha creato un sito internet per consentire alle famiglie dei russi catturati di identificarli. Sulla piattaforma, chiamata RF200, vengono pubblicati video, foto e documenti di riconoscimento di soldati russi catturati, feriti, o uccisi nel corso del conflitto in Ucraina. In questo modo, si legge nell’introduzione in homepage, «se i tuoi parenti o amici sono in Ucraina e partecipano alla guerra contro il nostro popolo, qui puoi ottenere informazioni sul loro destino». «Sfortunatamente – spiega chi ha realizzato il sito – è difficile identificare molte delle persone uccise». Nonostante ciò la scelta è quella di pubblicare comunque le immagini delle vittime dal campo di battaglia, così che attraverso alcuni segni particolari sia possibile comunque risalire all’identificazione da parte di parenti o amici. A presentare l’iniziativa, il consigliere del ministero degli Interni dell’Ucraina Vadym Denysenko: «Cittadini della Russia – sono le sue parole – sapete che la Russia ha iniziato una guerra contro l’Ucraina e 150.000 militari russi hanno attraversato i confini del nostro Stato. Molti di loro non sono più vivi, diverse migliaia, e molti sono stati catturati. Il ministero dell’Interno ha lanciato il sito web 200rf.com su cui pubblichiamo foto e video, anche dei morti, in modo che possiate identificarli». ']"
737,news-908747,No! La donna simbolo di un bombardamento in Ucraina non è la vittima di un’esplosione del 2018 in Russia,https://www.open.online/2022/02/27/no-la-donna-ucraina-vittima-di-un-bombardamento-non-e-vittima-di-unesplosione-di-gas-del-2018-in-russia,2022-02-27 12:09:00,"['No! La donna simbolo di un bombardamento in Ucraina non è la vittima di un’esplosione del 2018 in Russia\n', '\n', 'La foto ritrae la maestra ucraina Olena Kurilo. Gli uomini accanto a lei nelle foto sono agenti di Polizia ucraini, non russi\n', 'In questi giorni una donna è diventata il volto delle vittime ucraine dell’invasione ad opera della Russia di Vladimir Putin. Si tratta della docente Olena Kurilo di Chuhuiv, nella regione di Karkiv in Ucraina, ma secondo alcuni utenti tedeschi, poi ripresi da quelli italiani, si tratterebbe di una donna vittima di un’esplosione dovuta al gas in un’edificio russo. Il nostro verdetto sulla teoria diffusa sulla foto è il seguente: falso!\n', 'Per chi ha fretta\n', 'Analisi\n', 'Ecco una delle condivisioni delle immagini di origine tedesca e quelle di alcuni utenti italiani che sostengono la teoria: «Donna ucraina vittima dei bombardamenti di Putin. Ah, no, ferita in un’esplosione di gas nel 2018, a Magnitogorsk, in Russia… Siamo tutti fessi» scrive l’utente Carlos.\n', 'In una delle immagini viene evidenziato questo testo in tedesco: «Dies ist eine gasexplosion in Magnitogorsk im jahr 2018». \n', 'Ecco il tweet riportato nell’immagine con il seguente testo: «Incredibile come la stessa donna ferita da una esplosione di gas nel 2018, fa la stessa fine nel 2022 durante l’invasione dell’Ucraina».\n', 'Ecco, invece, una versione tutta italiana della teoria: «Quante probabilità ci sono che la stessa donna di un attentato nel 2018 finisca esattamente allo stesso modo nel 2022 ??? #Russia #RussiaUkraine #Mainstream #fakenews» scrive l’utente “Camisa Bianca“.\n', 'Partiamo dall’esplosione citata dagli utenti, quella che è realmente avvenuta a Magnitogorsk (Russia) nel 2018 e che risulta citata anche da Wikipedia. Ecco la foto pubblicata nell’enciclopedia online:\n', 'Sul sito russi Interfax troviamo una galleria fotografica dell’evento avvenuto il 31 dicembre 2018. Lo stesso edificio è presente nelle foto pubblicate da Sputnik. L’area ritratta dai siti russi è la stessa della foto pubblicata su Wikipedia.\n', 'Le immagini diffuse in tutto il mondo, della donna ferita e dell’edificio colpito da bombardamento in Ucraina, sono opera dell’Anadolu Agency. In questo tweet del 24 febbraio 2022 riportano il video ripreso sul posto, a Chuhuiv.\n', 'La foto della donna ferita è presente in questa foto pubblicata su Getty Images dall’agenzia Anadolu (anche qui), dove notiamo immediatamente uno stemma nella divisa di una persona sulla sinistra: il logo della Polizia ucraina. Questo è ben visibile in un’altra foto pubblicata dall’agenzia, dove vediamo gli agenti mentre portano all’esterno un residente dell’edificio colpito.\n', 'In un’altra immagine relativa ai soccorsi nell’edificio colpito, sul braccio destro di uno degli agenti ucraini è presente un altro stemma: quello della Polizia locale di Kharkiv.\n', 'Conclusione\n', 'Viene diffusa una falsa attribuzione alle foto scattate relative a un edificio bombardato in Ucraina, dove la donna viene spacciata per una vittima di un esplosione di gas in un palazzo russo nel 2018. Le immagini scattate dall’agenzia Anadolu sono del 2022 dove i soccorritori e agenti presenti sul posto riportano gli stemmi ucraini, non russi.']"
738,news-908773,"Guerra in Ucraina, decine di civili a piedi fermano un tank russo – I video",https://www.open.online/2022/02/27/ucraina-civili-bloccano-carroarmato-russo-video,2022-02-27 11:15:00,"['Guerra in Ucraina, decine di civili a piedi fermano un tank russo – I video\n', '\n', 'Le immagini arrivano da Koryukivka, nel nord dell’Ucraina\n', 'Si moltiplicano i casi in cui gruppi di civili si oppongono all’avanzata di mezzi militari russi, in Ucraina. Uno degli ultimi episodi, documentato dai video girati sul posto e circolati sui social, vede decine di civili, per lo più anziani, camminare incontro a un tank russo per ostacolarne il percorso. Le immagini arrivano da Koryukivka, nel nord dell’Ucraina, e ricordano quelle di ieri, sempre nella regione di Chernihiv, paragonate alla storica foto di piazza Tienanmen nel 1989, che ritraeva un uomo in piedi davanti a quattro carri armati. ']"
739,news-908691,"Ucraina, l’Europa lavora al piano per i rifugiati: l’Italia accoglierà il 13% della popolazione in fuga",https://www.open.online/2022/02/27/ucraina-ue-piano-rifugiati-italia,2022-02-27 10:26:00,"['Ucraina, l’Europa lavora al piano per i rifugiati: l’Italia accoglierà il 13% della popolazione in fuga\n', '\n', 'Oggi il vertice Ue, sul tavolo anche la nuova crisi migratoria all’orizzonte: il primo passo è il riconoscimento dell’Ucraina come Paese a rischio\n', 'Mentre l’offensiva russa non accenna ad arrestarsi, il tentativo del popolo ucraino di fuggire dall’inferno in cui il proprio Paese è piombato continua. I leader Ue saranno chiamati nel più breve tempo possibile a mettere in piedi un piano di accoglienza e a stabilire i passi necessari da fare. La prima tappa prevista sarà il riconoscimento dello status di Paese a rischio per l’Ucraina. A quel punto l’accordo tra gli Stati membri verterà su una redistribuzione equa dei profughi insieme a un ulteriore stanziamento di fondi per affrontare l’emergenza. La road map sarà discussa in maniera dettagliata nella riunione dei ministri dell’Interno della Ue convocati nella giornata di oggi 27 febbraio a Bruxelles. \n', 'I fondi per gli Stati limitrofi\n', 'Uno dei punti chiave che i ministri discuteranno riguarda i fondi da erogare a favore degli Stati limitrofi. Una prima somma potrà essere destinata a Polonia, Ungheria, Slovacchia e Romania. Si pensa che molti degli ucraini in fuga che non hanno familiari già espatriati in altri Paesi europei chiederanno o comunque proveranno a rimanere nelle terre di confine per poi tornare il prima possibile a casa, puntando a raggiungere Romania, Ungheria, Slovacchia, Polonia e Moldavia più di qualsiasi altro Stato. La stessa Commissione europea si è dichiarata pronta ad effettuare delle variazioni nel bilancio proprio per questa nuova crisi migratoria parlando di un miliardo di euro di fondi da stanziare. Nel frattempo la prima ondata di rifugiati sta già raggiungendo i confini: solo nella mattinata di ieri i media parlavano di una coda di 15 km verso Bucarest, mentre la stazione centrale di Kiev veniva presa d’assalto dalla fuga disperata di donne e bambini. Le stime attuali parlano di 200mila profughi, un numero destinato a crescere nei prossimi giorni di conflitto. L’ambasciatrice Usa all’Onu ha avvertito detto che si potrebbe arrivare a circa 5 milioni di persone in fuga. \n', 'Come si decidono le quote per ogni Paese\n', 'Per garantire un’equa redistribuzione dei profughi ucraini sarà fondamentale verificare che tutti i 27 Stati Ue si dichiarino ufficialmente disponibili all’accoglienza. Su questo fronte l’Italia ha già fatto il suo dicendosi di essere pronta ad accogliere la propria parte di rifugiati. Le prime fonti parlano già della disponibilità di tutti i Paesi membri a ricevere una parte di persone in fuga: se così fosse scatterebbe un meccanismo di redistribuzione paritaria basato sulle stesse quote fissate dal bilancio europeo. L’Italia, per esempio, ricevendo il 13% dei fondi iscritti nel bilancio comunitario, sarà chiamata a ricevere lo stesso 13% degli ucraini in fuga. Nella quota dovranno essere compresi anche tutti quelli che chiederanno il ricongiungimento e che cercheranno quindi di riunirsi alla famiglia già espatriata e che lavora in altri Paesi dell’Unione. A questo proposito attualmente soltanto in Italia si contano 248 mila ucraini. La redistribuzione della popolazione in fuga sarà possibile innanzitutto con l’inserimento dell’Ucraina nella lista dei paesi a rischio. Un elemento fondamentale per snellire la burocrazia attualmente vigente e che consentirà ai cittadini ucraini di essere riconosciuti come rifugiati in maniera automatica. \n', 'Cosa succede senza unanimità\n', 'Il piano che i ministri degli Interni saranno chiamati a definire potrebbe invece arenarsi in partenza se al Consiglio europeo di oggi ci fosse anche un solo membro Ue contrario all’accoglienza. Uno scenario che potrebbe verificarsi anche alla luce delle controversie europee riguardo al Patto sui migranti fermo senza risoluzione da oltre un anno. Se l’Ue non dovesse essere compatta, gli Stati membri dovranno distribuirsi le quote in maniera volontaria. ']"
740,news-908703,"Ucraina, Zelensky parla alla nazione: «Notte durissima. I russi sparano su ospedali e abitazioni» – Il video",https://www.open.online/2022/02/27/ucraina-zelensky-discorso-alla-nazione-video,2022-02-27 09:29:00,"['Ucraina, Zelensky parla alla nazione: «Notte durissima. I russi sparano su ospedali e abitazioni» – Il video\n', '\n', 'Il presidente ucraino si è poi rivolto ai bielorussi prima del referendum che potrebbe consentire il dispiegamento di armi nucleari di Mosca: «Siamo i vostri vicini, fate la scelta giusta»\n', 'Nel quarto giorno di guerra, il presidente ucraino Volodymyr Zelensky torna a parlare in un discorso alla nazione diffuso dal suo canale Telegram. «È stata una notte dura», ha raccontato, «Mosca ha sparato sulle abitazioni e sugli ospedali. Quello che gli occupanti stanno facendo a Kharkiv, Okhtyrka, Kiev, Odessa e altre città e paesi sta attirando l’attenzione di un tribunale internazionale». Il presidente ha poi continuato rivolgendosi ai bielorussi prima del referendum costituzionale che potrebbe eliminare lo status di “neutralità” e consentire il\xa0dispiegamento di armi nucleari russe: «Auguro sinceramente alla Bielorussia di tornare ad essere buona e sicura come tutti l’hanno vista non molto tempo fa. Fare la scelta giusta è la scelta principale della vostra vita. Siamo i vostri vicini, siate la Bielorussia, non la Russia».']"
741,news-908623,"L’Ue è pronta ad armare l’Ucraina: dopo gli aiuti dei singoli Stati, Bruxelles prepara la svolta",https://www.open.online/2022/02/27/ucraina-ue-invio-armi-kiev,2022-02-27 07:41:00,"['L’Ue è pronta ad armare l’Ucraina: dopo gli aiuti dei singoli Stati, Bruxelles prepara la svolta\n', '\n', 'L’Ue sta valutando di attivare la European Peace Facility, con un sostegno in fondi ed equipaggiamenti per Kiev. Il tema sarà discusso nel vertice di oggi\n', 'I primi Paesi si sono mossi in autonomia. Ieri, 26 febbraio, la svolta della Germania, che ha annunciato l’invio di armi anti-tank e missili terra-aria all’Ucraina. Equipaggiamenti militari arriveranno a Kiev anche da Repubblica Ceca, Slovacchia, Paesi Bassi, Francia e Belgio. Ora è atteso un segnale dall’Unione europea nel suo complesso. Bruxelles sta valutando di attivare la European Peace Facility, decisione che si tradurrebbe in un sostegno in fondi ed equipaggiamenti per l’Ucraina. La questione sarà discussa nel corso della riunione straordinaria dei ministri degli Esteri prevista oggi, 27 febbraio. «Proporrò un pacchetto di aiuti di emergenza per le forze armate ucraine, per sostenerle nella loro eroica battaglia» ha detto l’Alto rappresentante per la politica estera dell’Ue, Josep Borrell. Secondo Parigi, «la soluzione non può essere equipaggiare l’Ucraina al livello militare della Russia. Il punto è aumentare il costo della guerra in modo tale che Putin sia costretto a riconsiderare i suoi piani. Capendo che pagherebbe un prezzo troppo alto».\n', 'Gli aiuti militari previsti dai Paesi Ue']"
742,news-908609,"Trump sul conflitto in Ucraina: «Putin è intelligente, i nostri leader stupidi. Rischiamo la Terza guerra mondiale»",https://www.open.online/2022/02/27/ucraina-trump-putin-intelligente,2022-02-27 06:46:00,"['Trump sul conflitto in Ucraina: «Putin è intelligente, i nostri leader stupidi. Rischiamo la Terza guerra mondiale»\n', '\n', 'L’ex presidente statunitense: «Solo con me la Russia non ha invaso un altro Paese. Io avrei messo subito fine a questa farsa»\n', '«Putin è smart», dice Donald Trump. L’ex presidente statunitense ha parlato della sua «affinità» con il leader russo e commentato gli ultimi sviluppi sulla guerra in Ucraina, parlando di una «invasione spietata» – decisa da Mosca dopo aver visto il ritiro dall’Afghanistan – e definendo l’attacco un assalto all’umanità. «Sono l’unico presidente del XXI secolo durante il quale la Russia non ha invaso un altro Paese – ha detto Trump dal palco della Conservative Political Action Conference, a Orlando in Florida – . I nostri leader sono stupidi. Per me sarebbe stato facile mettere fine a quello che sta accadendo, a questa farsa». In una intervista a Fox News, Trump ha detto che c’è rischio di una nuova guerra mondiale: «Avevo messo in guardia la Nato sui pericoli» posti dalla Russia, «dicevano che avrei portato l’America in guerra, sono quello che invece vi ha portato fuori dalla guerra».']"
743,news-908565,Ghost of Kiev Kill. Il video del “Fantasma di Kiev” che abbatte un aereo russo: è un videogioco,https://www.open.online/2022/02/27/ghost-of-kiev-kill-il-video-del-fantasma-di-kiev-che-abbatte-un-aereo-russo-e-un-videogioco,2022-02-27 04:00:00,"['Ghost of Kiev Kill. Il video del “Fantasma di Kiev” che abbatte un aereo russo: è un videogioco\n', '\n', 'Nel corso dell’invasione russa in Ucraina è nata la figura di un eroico pilota, ma il video usato per provare la sua esistenza è un falso\n', 'Nel corso dell’invasione russa in Ucraina sarebbe apparso un eroe dell’aviazione soprannominato «il fantasma di Kiev» o citato attraverso le parole «Ghost of Kiev kill», autore di diversi abbattimenti di aerei nemici. Come prova della sua esistenza, viene diffuso un video (qui, qui e qui) dove un aereo ucraino abbatte un velivolo russo sopra gli edifici di una cittadina del Paese. Le immagini, in realtà, sono false.\n', 'Per chi ha fretta\n', 'Analisi\n', 'Ecco uno dei post Facebook dove viene condiviso il video con il seguente commento: «Onore al “Il fantasma di Kiev” che continua a massacrare quei maiali da solo in inferiorità numerica, arrivando ad abbatterne 7 sopra i cieli della sua città».\n', 'Il video è stato condiviso anche dall’account Twitter ufficiale dell’esercito ucraino:\n', 'Il 24 febbraio 2022, l’esercito ucraino aveva dichiarato di aver abbattuto cinque aerei e un elicottero russo nella regione di Luhansk. Nessuna delle autorità aveva dichiarato che ad abbatterli fosse stato un unico pilota ucraino.\n', 'Troviamo lo stesso video pubblicato il 25 febbraio 2022 dal canale Youtube Comrade_Corb con la seguente descrizione: «This footage is from DCS, but is nevertheless made out of respect for “The Ghost of Kiev.” If he is real, may God be with him; if he is fake, I pray for more like “him.”».\n', 'Sia la descrizione che il titolo riportano che si tratta di una simulazione fatta con DCS, ossia «Digital Combat Simulator World», un videogioco di simulazione di combattimento. \n', 'Ad occuparsi del caso sono stati i colleghi di Associated Press, i quali hanno ricevuto conferma via email da parte del titolare del canale Youtube Comrade_Corb: «Il video è stato realizzato con il 100% di filmati Digital Combat Simulator (DCS) come indicato nella descrizione del video».\n', 'Qui possiamo vedere un esempio della qualità del videogioco:\n', 'Il 25 febbraio, la pagina Facebook ufficiale DCS World by Eagle Dynamics pubblica un appello rivolto ai propri giocatori a seguito della diffusione del video:\n', 'Dear Virtual Fighter Pilots, Partners, and Friends, \n', 'During the past 30 years, we have worked hard to bring you the most realistic combat flight simulators available for PC. Be it a WWII aircraft or a modern fighter our aim was and remains to offer realism and fun to the entertainment market.\n', 'With the exceptional technical progress made in hardware and software, it is difficult to tell the difference between DCS and real-world footage. This is wonderful for you and for the industry in general. However, in the light of the current situation unfolding in Ukraine, it is paramount to avoid generating images that could be misconstrued and potentially put lives in danger. Therefore may we beg you to be sensible and avoid using DCS to create videos of this nature.\n', 'Our thoughts are with everyone during these uncertain times, and we thank you, our dedicated and caring community for flagging such content and bringing it to the media’s attention. Fake news of this nature is too serious to be left alone and needs to be called out by those of you who know what to look for.\n', 'Thank you for your understanding and for your support.\n', 'Kind regards\n', 'Eagle Dynamics Team\n', 'Conclusioni\n', 'Non ci sono conferme che esista realmente un pilota ucraino che abbia abbattuto da solo diversi aerei russi. Il video diffuso online, incluso dall’account ufficiale dell’esercito ucraino, è in realtà una simulazione effettuata tramite un videogioco gratuito online molto realistico.']"
744,news-908491,"Il commovente saluto dei soldati ucraini alle fidanzate prima di partire per la guerra, ma è un film del 2017",https://www.open.online/2022/02/27/il-commovente-saluto-dei-soldati-ucraini-alle-fidanzate-prima-di-partire-in-guerra-ma-e-un-film-del-2017,2022-02-27 03:04:00,"['Il commovente saluto dei soldati ucraini alle fidanzate prima di partire per la guerra, ma è un film del 2017\n', '\n', 'Un video commuove e appassiona i sostenitori dell’Ucraina, ma i ragazzi ritratti sono attori\n', 'Circola via Facebook e Youtube un video nel quale verrebbero ritratti dei soldati ucraini mentre salutano le loro fidanzate prima di partire per la guerra. La clip circola dal 24 febbraio 2022, proprio in corrispondenza con l’invasione russa in Ucraina. Si tratta di una narrativa falsa, in quando il video originale è stato estrapolato dal suo reale contesto: un film del 2017.\n', 'Per chi ha fretta\n', 'Analisi\n', 'Ecco uno dei post Facebook del 24 febbraio dove viene condiviso il video, nel quale leggiamo il seguente breve commento: «Amore e guerra. Ucraina».\n', 'A diffonderlo il giorno successivo, il 25 febbraio, è stata la pagina Facebook della Gazzetta del Sud con la seguente descrizione: «Soldati ucraini che salutano le proprie mogli con dei fiori Il video che sta commuovendo il web. Quale miglior arma per sconfiggere la guerra se non l’amore?».\n', 'Il video è stato pubblicato il 25 febbraio 2022 dal canale Youtube Film & Musica con il seguente titolo: «Il commovente bacio dei soldati ucraini alle fidanzate prima di partire in guerra»\n', 'Sebbene il titolo sia abbastanza generico, non lo sono di certo gli hashtag presenti nella descrizione: «#ucraina #guerra #donbass #donetsk #putin #kiev», chiaramente associati all’attuale invasione russa in terra ucraina.\n', 'Attraverso una ricerca per immagini, si scopre che le scene corrispondono a un trailer del film «The war of Chimeras» pubblicato su Youtube il 30 ottobre 2018 dal canale Geomovies. Riportiamo di seguito un fotogramma chiave dove troviamo un soldato e una ragazza protagonisti del video diffuso come attuale, evidenziando due particolari.\n', 'Dietro di loro c’è l’altra coppia di ragazzi protagonisti del video virale diffuso nel 2022, dove il soldato tiene in mano una rosa.\n', 'Il film risale al 2017 ed è relativo alla battaglia di Ilovaisk del 2014 in Ucraina. \n', 'Conclusioni\n', 'Il video non testimonia affatto il saluto dei soldati ucraini alle loro fidanzate prima di partire per la guerra. I ragazzi ripresi sono tutti attori e interpretano i protagonisti di un film documentario del 2017. Parliamo di contesto falso, in quanto si tratta di un video offerto come prova di un evento separato.']"
745,news-908515,"Ucraina, nasce l’esercito degli hacker: nel mirino anche Gazprom. E Musk mette a disposizione i suoi satelliti",https://www.open.online/2022/02/27/guerra-ucraina-russia-esercito-hacker,2022-02-27 00:44:00,"['Ucraina, nasce l’esercito degli hacker: nel mirino anche Gazprom. E Musk mette a disposizione i suoi satelliti\n', '\n', 'Nella lista degli obiettivi da attaccare ci sono aziende russe che si occupano di energia e finanza. Il gruppo Telegram conta già oltre 100 mila iscritti\n', '«Stiamo creando un esercito IT. Siamo in ricerca di talenti digitali». L’appello è stato lanciato con un tweet da Mykhailo Fedorov, vice primo ministro dell’Ucraina con delega alla trasformazione digitale. Nelle scorse ore era stato sempre Fedorov a chiedere di inviare finanziamenti all’Ucraina in forma di criptovalute. Ora il nuovo progetto: un battaglione di hacker, per garantire i servizi essenziali ai cittadini rimasti a Kiev e per attaccare le forze nemiche: «Ci saranno compiti per tutti. Continuiamo a combattere sul fronte cyber». Il logo è già pronto, con tanto di colori dell’Ucraina. Il gruppo Telegram anche. Dentro ci sono già oltre 100 mila iscritti e istruzioni per altri sottogruppi in cui organizzare le forze. Nella lista degli obiettivi da attaccare ci sono soprattutto aziende russe che si occupano di energia e finanza tra cui il colosso Gazprom. Sempre Fedorov aveva chiesto a Elon Musk di attivare in Ucraina i servizi di rete fornite da Starlink, la costellazione di satelliti lanciati in orbita dal fondatore di Tesla. Musk nelle ultime ore ha risposto, sempre su Twitter, a Fedorov: «Il servizio Starlink ora è ativo in Ucraina». Questi satelliti mettono a disposizioni una rete internet a banda larga che potrebbe essere fondamentale in caso di sospensione del servizio in Ucraina. ']"
746,news-906021,"Ucraina, la Russia ordina un’offensiva a tutto campo. A Kiev colpito un ospedale oncologico per bambini. Il cielo si illumina con le bombe",https://www.open.online/2022/02/26/crisi-ucraina-26-febbraio,2022-02-26 23:59:00,"['Ucraina, la Russia ordina un’offensiva a tutto campo. A Kiev colpito un ospedale oncologico per bambini. Il cielo si illumina con le bombe\n', '\n', 'L’esercito russo è arrivato nella capitale ucraina. Von der Leyen annuncia l’esclusione delle banche russe dallo Swift\n', 'Kiev è sempre più minacciata dalle forze del Cremlino arrivate nella capitale ucraina. Nel frattempo continuano le telefonate tra i leader occidentali nel tentativo di trovare un accordo compatto sulle ulteriori sanzioni da infliggere a Putin. La questione più delicata sul tavolo è l’esclusione della Russia dal sistema finanziario Swift. L’Italia con Mario Draghi ha ufficialmente dichiarato il sostegno alla sanzione durante la telefonata finalmente avvenuta con il presidente Zelensky, che ora spinge ed esorta l’Ue a seguire l’esempio. Mentre potenti lanciarazzi russi si dirigono al confine ucraino, la popolazione in guerra tenta di scappare in ogni modo. Nulla di fatto per il tavolo di negoziati, sperato nelle ultime ore, tra Mosca e Kiev. Domani alle 15 si terrà una riunione dei ministri degli Esteri del G7. Intanto la presidente della Commissione Ue Ursula Von der Leyen ha annunciato l’esclusione della banche russe dal circuito Swift. \n', '23.59 – Un’esplosione infiamma il cielo della capitale\n', 'A darne notizia per prima è la Cnn. Un’esplosione ha scosso tutta la città di Kiev, illuminando il cielo notturno, tutto a circa 20 chilometri dal centro della città. Sembra che i bombardamenti siano ripresi. Secondo altri tweet, ancora da verificare, all’esplosione sarebbe seguita anche un incendio con un’alta colonna di fumo. Dalle prime informazioni che stanno circolando sui media sembra che i missili russi abbiano colpito i incendiato il deposito di petrolio di Vasylkiv, cittadina alle porte di Kiev.\n', '22.29 – A Kiev suonano le sirene\n', 'Poco dopo le 22 ora italiana, le sirene hanno ricominciato a suonare a Kiev. I cittadini sono stati invitati a entrare nei bunker e nei sotterranei. Le autorità prevedono «pesanti raid aerei».\n', '21.33 – L’artiglieria russa contro l’ospedale Okhmadyt di Kiev \n', 'Secondo le testimonianze pubblicate dal Kyiv Independent a Kiev cadono molti razzi ovunque. Dalle prime informazioni sembra che l’artiglieria russa abbia colpito l’ospedale oncologico per bambini Okhmadyt di Kiev. Ci sarebbe un morto, un bambino, e altre quattro persone ferite, due bambini e due adulti. Intanto le ferrovie statali hanno interrotto la fornitura elettrica alla stazione centrale di Kiev: in queste ore si stanno registrando diversi bombardamenti in tutta la zona. \n', '21.16 – Charles Michel: «Manderemo aiuti militari» \n', 'Il presidente del Consiglio Europeo Charles Michel ha annunciato che dall’Unione europea verranno mandati aiuti militari in Ucraina: «Difesa europea in azione a sostegno dell’Ucraina. Faciliteremo la consegna di aiuti militari, l’Ucraina democratica prevarrà». Pochi minuti prima Josep Borrell, alto rappresentante dell’Unione per gli affari esteri, aveva annunciato: «Convoco domani alle 18.00 una riunione virtuale dei ministri degli Esteri dell’UE per adottare ulteriori misure a sostegno dell’Ucraina, contro l’aggressione della Russia». \n', '20.07 – Anche il Belgio manda armi a Kiev\n', 'Il premier belga Alexander de Croo ha annunciato su Twitter che il suo Paese fornirà all’Ucraina 2 mila mitragliatrici e 3.800 tonnellate di carburante per i mezzi dell’esercito. De Croo ha precisato che «un’analisi più approfondita delle richieste» militari di Kiev «prosegue».\n', '19.27 – Biden: «O sanzioni o terza guerra mondiale»\n', 'Il presidente degli Stati Uniti d’America Joe Biden ha parlato in un’intervista a Bryan Tyler Cohen. «L’alternativa all’imposizione di dure sanzioni», ha detto riferendosi al pacchetto di misure studiato dall’Occidente contro la Russia, «sarebbe la terza guerra mondiale». \n', '18.50 – Berlino autorizza l’invio di armi a Kiev\n', 'Il governo tedesco ha autorizzato l’invio all’Ucraina di pezzi di artiglieria dall’Estonia. La conferma del cambio di posizione arriva nel tardo pomeriggio di oggi, dopo che nelle ore precedenti erano arrivate altre notizie simili. La Bild aveva infatti annunciato che il cancelliere Olaf Scholz era in procinto di autorizzare i Paesi Bassi a inviare 400 lanciarazzi anticarro all’Ucraina. Si tratta di armi che in passato erano state fornite all’Olanda dalla Germania e, in questi casi, serve l’autorizzazione dello Stato da cui le armi provengono. Fino a oggi, Scholz aveva escluso la consegna di armi letali per ragioni storiche. Una posizione fortemente criticata dall’Ucraina, che aveva definito «ridicolo» l’invio di 5.000 elmetti. «In questa situazione è nostro dovere sostenere l’Ucraina contro l’armata russa che sta invadendo il paese sotto al guida di Putin. La Germania è vicina, al fianco dell’Ucraina», ha detto il cancelliere.\n', '17.45 – Scatta il coprifuoco a Kiev\n', 'Alle 17 di oggi è scattato il coprifuoco a Kiev, che terminerà, salvo proroghe, alle 8 di lunedì 28 febbraio. «Nelle nostre strade sono in corso combattimenti – ha spiegato l’amministrazione comunale – Vi chiediamo di restare il più possibile calmi e prudenti. Se siete in un rifugio, non lasciatelo. Se siete a casa, non avvicinatevi alle finestre e non uscite sui balconi. Nascondetevi in una stanza chiusa, per esempio in bagno, e copritevi con qualcosa che possa proteggervi dai detriti». \n', '16.40 – Mosca allarga l’attacco in Ucraina\n', 'La Russia ha ordinato al suo esercito di allargare l’offensiva in Ucraina «da tutte le direzioni». Ad annunciarlo è il portavoce del ministero della Difesa di Mosca. Secondo quanto riportato dall’agenzia di stampa Tass, dopo che Zelensky ha definito «inaccettabili» le condizioni della Russia per i negoziati, il ministero ha chiesto agli ucraini di fare pressioni sul governo di Kiev affinché ritiri le armi pesanti dal territorio. Fonti del Pentagono parlano di decine di migliaia di truppe russe in Ucraina inviate nelle ultime 24 ore.\n', '16.20 – L’allarme di Kiev: «Possibili attacchi chimici nel Donbass»\n', 'Secondo i media ucraini, l’intelligence di Kiev ha ricevuto informazioni in merito a possibili attacchi chimici russi nel Donbass, nelle zone controllate dai separatisti di Donetsk. Stando alle informazioni di intelligence, la responsabilità degli attacchi verrebbe poi attribuita a Kiev. Alla popolazione filo-russa e ai militari di Mosca, proseguono i media ucraini, sarebbero state distribuite maschere antigas.\n', '14.56 – Zelensky: «La Turchia bandirà le navi da guerra russe dal Mar Nero»\n', '«Ringrazio il mio amico, il presidente turco Recep Tayyip Erdogan e il popolo turco per il loro forte sostegno. Il divieto di passaggio delle navi da guerra russe nel Mar Nero e un significativo supporto militare e umanitario per l’Ucraina sono oggi estremamente importanti. Il popolo ucraino non lo dimenticherà mai!». Questi i ringraziamenti del presidente ucraino per l’ultima decisione del presidente turco Erdogan. Secondo Zelensky, la Turchia fermerà le navi da guerra che transitano attraverso lo stretto dei Dardanelli e del Bosforo, collegamento tra il Mar Nero e il Mediterraneo. Mosca, però, chiarisce di non avere «ricevuto alcuna notifica ufficiale» da Ankara.\n', '14.49 – Il Parlamento ucraino: «Giocattoli bomba lanciati da aerei russi»\n', 'L’allarme che arriva dal Parlamento ucraino è drammatico. Secondo quanto riferito dall’account ufficiale twitter Verchovna Rada nella regione di Sumy starebbero disperdendo giocattoli per bambini, telefoni cellulari e oggetti di valore «pieni di esplosivo». \n', '14.37 – Orban:«L’Ungheria sosterrà tutte le sanzioni dell’Ue»\n', 'Il primo ministro ungherese Viktor Orbán sosterrà tutte le sanzioni dell’Ue contro la Russia senza limiti o blocchi di sorta. La dichiarazione del leader arriva soprattutto in riferimento alla possibile esclusione di Mosca dal sistema Swift, su cui il presidente ucraino continua a cercare consensi. Dopo l’ok dell’Italia e di Cipro arrivata in mattinata, anche l’Ungheria ha chiarito la sua posizione sulle sanzioni. «L’Ungheria ha chiarito che sosteniamo tutte le sanzioni, quindi non bloccheremo nulla, quindi ciò che i primi ministri dell’Unione europea sono in grado di concordare, lo accettiamo e lo sosteniamo», ha spiegato Orbàn.\n', '14.25 – Zelensky: «Più di 100mila invasori sulla nostra terra»\n', 'Il presidente ucraino continua a informare tramite i social la resistenza di Kiev alle forze russe. «Ci sono più di 100mila invasori sulla nostra terra», ha scritto, «sparano insidiosamente agli edifici residenziali». Zelensky continua avvisando di un colloquio telefonico avuto con il primo ministro indiano Ram Nat Khovind. «Abbiamo bisogno del supporto politico dell’India nel Consiglio di Sicurezza dell’Onu. Fermiamo l’aggressore insieme».\n', '14.19 – Kiev: «Nostra bomba su territorio russo? Solo propaganda»\n', '«La propaganda russa è uscita dai binari e ipotizza che l’Ucraina si stia preparando a sganciare una “bomba sporca” sul territorio russo. Questo è un falso malato». Con queste parole il ministro degli esteri ucraino Dmytro Kuleba smentisce le voci su un ordigno che sarebbe pronto ad essere sganciato sul territorio russo. «L’Ucraina non ha armi nucleari, non svolge alcun lavoro per crearle o acquisirle». \n', '14.05 – Cremlino: «Kiev ha rifiutato negoziati, nessuna tregua» \n', '«La Russia è in grado di prendere misure adeguate per mitigare i danni delle sanzioni». Queste le parole diffuse dal Cremlino in risposta alle sanzioni che i leader occidentali hanno deciso e decideranno di adottare contro Mosca. «Provvederemo con misure che si adattano al meglio agli interessi nazionali in risposta alle sanzioni». Il Cremlino ha poi annunciato che nel pomeriggio riprenderà l’avanzata delle forze russe in Ucraina come previsto dal piano operativo a causa dell’assenza di negoziati che Mosca imputa a Kiev. «Il presidente russo Vladimir Putin aveva ordinato ieri lo stop temporaneo all’avanzata in Ucraina, in attesa di possibili negoziati con Kiev, ma l’operazione sembra essersi fermata dopo che la leadership ucraina ha rifiutato di negoziare» ha detto il portavoce del Cremlino Dmitry Peskov. \n', '13.39 – Il ministro Difesa Gb: «Forze russe a 30 chilometri da centro Kiev»\n', 'Il numero maggiore di forze russe si trova a 30km dal centro di Kiev. A farlo sapere è il ministero della Difesa del Regno Unito. Nella nota diffusa anche un avvertimento: «Le perdite potrebbero essere pesanti e maggiore di quanto anticipato o riconosciuto dal Cremlino». Così come confermato in mattinata dal sindaco di Kiev, anche le informazioni dell’intelligence britannica riportano una resistenza ferrea della difesa ucraina: «La Russia non ha ancora il controllo dello spazio aereo dell’Ucraina. Questo ridurrà l’efficienza dell’Aeronautica russa». \n', '13.30 – Kiev, stazione centrale presa d’assalto da popolazione in fuga\n', 'La metropolitana a Kiev è diventata un rifugio sotterraneo. Come possono i cittadini raggiungono la stazione centrale della capitale per tentare la fuga. I treni sono gratuiti e la popolazione aspetta l’arrivo dei mezzi per garantirsi un posto fuori dall’inferno. Il servizio è limitato e i convogli sono stracolmi. \n', '13.10 – La guerra degli spazi aerei\n', 'A farlo sapere è stata l’autorità per l’aviazione civile russa: le compagnie aeree di Bulgaria, Polonia e Repubblica Ceca non potranno più volare da e verso il proprio territorio. Un botta e risposta tra Paesi che continua a coinvolgere anche lo spazio aereo. Pochi giorni fa la Russia aveva già preso una decisione analoga per il Regno Unito, bandendo tutte le compagnie aeree britanniche dal suo spazio aereo. La scelta era arrivata in risposta al divieto di Londra sui voli verso la Gran Bretagna della compagnia russa Aeroflot. A comunicare il blocco aereo per i russi invece è anche il primo ministro dell’Estonia Kaja Kallas: su Twitter ha esortato gli altri Paesi dell’UE a seguire l’esempio.\xa0«Non c’è posto per gli aerei dello stato aggressore nei cieli democratici», scrive. Ad unirsi all’appello è anche la Lettonia. Dopo Polonia, Estonia, Bulgaria e Repubblica ceca anche i lettoni chiuderanno il proprio spazio areo alle compagnie russe. A farlo sapere è il ministro della Giustizia lettone Janis Bordans. «State tranquilli, il nostro spazio aereo sarà chiuso ai voli russi», ha scritto sul suo account Twitter.\n', '12.41 – A Kiev coprifuoco dalle 17. «Chiunque in strada verrà trattato da nemico» \n', 'Il sindaco di Kiev, Vitalii Klitschko, ha annunciato il coprifuoco in città «dalle 17 alle 8 per una più efficace difesa della capitale e per la sicurezza dei suoi abitanti». Su Telegram e Twitter il primo cittadino aggiunge che il provvedimento resterà in vigore fino alla mattina del 28 febbraio. «Tutti i civili che saranno trovati in strada saranno considerati membri del gruppo di sabotaggio del nemico». \n', '12.30 – Palazzo Chigi conferma chiamata di Draghi con Zelensky\n', 'Arriva anche da Palazzo Chigi la conferma di quanto annunciato dal presidente ucraino Zelensky poche ore fa. La telefonata tra i due, rimandata nella giornata di ieri con qualche incomprensione di troppo, è avvenuta nella mattinata di oggi. «Il Presidente Draghi ha telefonato oggi al Presidente Zelensky per esprimere a lui e al popolo ucraino la solidarietà e vicinanza dell’Italia di fronte all’attacco della Federazione Russa». Un appoggio che il premier italiano ha dato anche su una delle più dure sanzioni finanziarie che l’Occidente intende riservare alla Russia. A farlo sapere è stato lo stesso presidente ucraino parlando di una piena disponibilità espressa da Mario Draghi sull’esclusione di Mosca dal sistema Swift. Dopo le perplessità interne del ministro dell’Economia italiano Daniele Franco, espresse nella giornata di ieri, a commentare la posizione del governo Draghi sulla sanzione finanziaria è anche Matteo Salvini. «Bisogna valutare tutto fino in fondo, perché se impedisci i pagamenti tra banche noi non abbiamo più il gas», ha spiegato il leader della Lega durante l’incontro con il console ucraino a Milano. «Per fermare la guerra vale tutto e tutti i mezzi necessari vanno messi in campo, ma un conto è bloccare il patrimonio degli oligarchi, dei politici e dei guerrafondai», ha continuato. «Se sospendiamo i pagamenti l’Italia rimane senza gas e poi bisogna correre ai ripari. Detto questo Draghi è il presidente del Consiglio, ha il nostro sostegno, decida».\n', '11.25 – Sanzioni, bloccata nave russa nella Manica\n', 'Una nave commerciale che trasportava veicoli a San Pietroburgo è stata dirottata a Boulogne-sur-Mer (Passo di Calais). La decisione è arrivata dal sospetto che lìimbarcazione appartenesse a una compagnia russa presa di mira dalle sanzioni imposte dall’Ue contro Mosca. Secondo quanto riferito all’agenzia Afp dalla prefettura marittima la barca di 127 metri sarebbe stata intercettata dalla dogana al largo di Honfleur durante la notte da venerdì a sabato. Il responsabile regionale Veronique Magnin ha spiegato: «C’è un forte sospetto che la nave sia legata agli interessi russi colpiti dalle sanzioni». \n', '11.16 – Il grande esodo degli ucraini, 15 Km di coda\n', 'verso la Romania\n', 'Mentre a Kiev l’esercito resiste, la popolazione cerca di\n', 'rifugiarsi nei sotterranei o di scappare come può. L’esodo dei rifugiati\n', 'ucraini continua senza sosta, puntando alla Romania e utilizzando il valico di\n', 'frontiera di Porubne-Siret. I media locali hanno documentato una coda lunga 15\n', 'km. «Invitiamo la popolazione a usare anche altri valichi», ha detto il\n', 'ministero degli Esteri rumeno, soprattutto in riferimento alla grande nuova\n', 'ondata di arrivi dall’Ucraina prevista nelle prossime ore. Ad abbandonare il\n', 'Paese sono soprattutto famiglie, donne e bambini che lasciano mariti e padri a\n', 'combattere per la salvezza della patria.\n', '11.00 – Anche Cipro favorevole all’esclusione della Russia dal sistema Swift\n', 'Cipro non bloccherà la decisione di mettere al bando la Russia dal sistema internazionale dei pagamenti Swift: lo ha annunciato oggi in un tweet il ministro degli Esteri ucraino, Dmytro Kuleba. «Ce l’abbiamo fatta Cipro ha confermato che non bloccherà la decisione di mettere al bando la Russia da Swift», ha scritto il ministro. «La diplomazia ucraina continua a lavorare 24 ore su 24, 7 giorni su 7 per prendere decisioni importanti e proteggere l’Ucraina dagli invasori russi».\n', '10.20 – Zelensky: «Telefonata con Draghi. L’Italia è favorevole a esclusione russa da Swift»\n', 'Il presidente ucraino Zelensky torna a parlare dell’Italia e del premier Mario Draghi. Dopo i disguidi di una chiamata prevista nella giornata di ieri e poi rimandata, i due leader hanno finalmente parlato al telefono: «Questo è l’inizio di una nuova pagina nella storia dei nostri stati Ucraina e Italia. Solo Mario Draghi in una conversazione telefonica ha sostenuto la disconnessione della Russia da SWIFT, la fornitura di assistenza alla difesa», ha fatto sapere Zelensky, «l’Ucraina deve diventare parte dell’Ue». L’ok dell’Italia per una delle più potenti sanzioni finanziarie da destinare alla Russia era stato comunicato anche dal ministro degli Esteri ucraino \xa0Dmytro Kuleba a colloquio con Luigi Di Maio. «Il mio collega mi ha assicurato che l’Italia sosterrà il bando della Russia al sistema Swift», ha annunciato su Twitter nella serata di ieri. A confermare anche una nota di Palazzo Chigi: «Non vi è alcuna richiesta di eccezione sulle sanzioni da parte dell’Italia». I dubbi interni al governo Draghi erano però arrivati dal ministro dell’Economia Daniele Franco: «Se una sanzione dovesse interrompere la possibilità di pagare e quindi interrompere i flussi, per un Paese come l’Italia che utilizza il gas per\xa0il 43%\xa0del suo fabbisogno e circa il 15% del suo bisogno di energia, il venir meno di questo tipo di forniture potrebbe essere un problema». Ora le dichiarazioni del presidente ucraino sembrano non lasciare dubbi sulla posizione ufficiale dell’Italia.\n', '10.16 – La Polonia rifiuta di giocare le qualificazioni mondiali contro la Russia \n', ' L’annuncio è stato dato dalla Federazione calcio polacca: «Non giocheremo le qualificazioni per i mondiali di calcio contro la Russia». Uno dei segnali che nelle ultime ore anche il mondo dello sport e delle competizioni internazionali ha voluto lanciare contro la guerra. «Basta chiacchiere, è ora di agire», ha scritto il presidente della federazione polacco Cezary Kulesza su Twitter, «questa è l’unica decisione corretta. Stiamo lavorando con le federazioni svedese e ceca per presentare una posizione comune alla FIFA».\n', '10.05 – La tragica resistenza di Kiev. Sale il bollettino dei morti da inizio invasione. L’esercito riconquista la centrale elettrica \n', '\n', 'Il tuo browser non supporta il tag iframe\n', '«Il bilancio delle vittime finora dell’invasione russa dell’Ucraina è di almeno 198, tra i quali 3 bimbi». A riportare le informazioni del Ministero della salute ucraino è il Guardian: «Sono 1.115 le persone rimaste ferite, inclusi 33 bambini». Non è ancora chiaro se i numeri di Kiev si riferiscano soltanto alle vittime civili. Nel frattempo le forze ucraine sono impegnate con l’esercito russo nella difesa a Sumy mentre nuove donazioni continuano ad arrivare da altri Paese. La Repubblica Ceca che ha approvato l’invio di 8,6 milioni di dollari di armi.\xa0I Paesi Bassi hanno dichiarato che forniranno altri 200 razzi di difesa aerea. Non ultimi gli Stati Uniti che stanno per inviare aiuti militari per 600 milioni di dollari. A Kiev la resistenza continua. Dopo un duro scontro l’esercito è riuscito a riconquistare la centrale elettrica della capitale occupata dai russi nelle ultime ore. A farlo sapere è stato il ministro dell’Energia Herman Halushchenko. A riportare la ntizia anche il The Kiev Independent. «La stazione è completamente sotto controllo. Lo staff tecnico ha lasciato il deposito e ha iniziato a lavorare» ha aggiunto il ministro, «gloria alle nostre Forze Armate».\n', 'A documentare la resistenza ucraina anche il sindaco di Kiev. Nella mattinata aveva confermato l’attacco di un missile russo su un edificio residenziale nel centro della capitale. Pochi minuti fa ha twittato ancora: «L’esercito russo non è entrato in città ma sono previsti più attacchi aerei, rimanete nei rifugi, non uscite». Il sindaco avverte anche che la metropolitana di Kiev funziona solo come rifugio antiaereo e che quindi tutti i treni saranno bloccati. \n', '9.32 – Dagli Usa aiuto militare all’Ucraina per un valore di 600 milioni di dollari\n', 'Dagli Stati Uniti arriva un aiuto militare in Ucraina per un valore di 600 milioni di dollari. L’ordine di Joe Biden comunicato da Interfax sarebbe stato diffuso tramite un memorandum in cui il presidente «delega il Segretario di Stato a fornire assistenza militare immediata all’Ucraina». Secondo le fonti i 600 milioni di dollari messi a disposizione dell’Ucraina saranno ripartiti in 250 milioni per l’assistenza e 350 milioni per il Dipartimento della Difesa degli Stati Uniti «in termini di articoli e servizi per la difesa, per l’istruzione e l’addestramento militare».\n', '9.02 – Zelensky a Michel: «È tempo che l’Ucraina entri a far parte dell’Ue» \n', '«È un momento cruciale per chiudere una volta per tutte la lunga discussione e decidere sull’adesione dell’Ucraina alla UE». Così il presidente dell’ucraina Volodymyr Zelensky avvisa su Twitter di un dialogo avvenuto con il presidente del Consiglio europeo Charles Michel su una delle decisioni che potrebbe inasprire non poco il conflitto già in atto con la Russia. «Un’ulteriore assistenza efficace e l’eroica lotta degli ucraini per il loro futuro libero» ha aggiunto Zelensky. In un secondo tweet il presidente ucraino ha continuato sul tema dell’Ue documentando anche la discussione avuta con la presidente della Commissione europea Ursula von der Leyen. «L’Ucraina sta combattendo l’invasore con le armi in mano, difendendo la sua libertà e il futuro europeo. Discussa con von der Leyen un’assistenza efficace al nostro Paese da Eu in questa lotta eroica. Credo che anche l’Unione Europea scelga l’Ucraina».\n', '8.34 – Le forze armate ucraine: documenti contraffatti \n', 'Le forze armate ucraine hanno denunciato su Twitter che circolano documenti contraffatti utilizzati probabilmente dai russi per spostarsi in Ucraina. \n', '7.25 – La Russia annuncia: caduta Melitopol\n', 'La città di Melitopol è sotto il controllo dell’esercito russo. Lo ha fatto sapere il ministero della Difesa russo all’agenzia di stampa Ifax. In nottata la Tass aveva scritto che l’esercito russo era entrato nella città «senza trovare resistenza». Sky News pubblica intanto sul suo sito online un video in cui si sentono colpi di arma da fuoco ed esplosioni dall’ospedale della città nel sud-est dell’Ucraina. Le Forze russe hanno anche annunciato oggi di avere abbattuto sette aerei da combattimento ucraini, oltre a otto elicotteri e sette droni e di avere distrutto 87 carri armati e 28 lanciamissili MLRS (Multiple Launch Rocket System).\n', '6.59 – L’Onu: «100 mila profughi»\n', 'Oltre 100.000 ucraini sono stati\n', 'costretti a lasciare le loro case e sono sfollati all’interno del\n', 'Paese, mentre diverse migliaia si sono diretti verso Polonia,\n', 'Ungheria, Slovacchia, Moldavia e Romania. Lo fa sapere l’Onu che\n', 'riporta dati che risalgono al 24 febbraio. Nei giorni successivi\n', 'all’invasione sono stati segnalati pesanti ingorghi sulle strade in\n', 'direzione ovest con migliaia di persone che hanno continuato a\n', 'lasciare le loro case.\n', '5.42 – Zelensky guida la resistenza a Kiev \n', 'Zelensky si trova nella capitale e sta guidando personalmente la resistenza di Kiev all’invasione russa. Lo ha fatto sapere l’emittente televisiva di Stato Dom. I militari ucraini hanno anche intercettato un drone russo nel Mar Nero che aveva preso di mira una nave\xa0ucraina\xa0della Guardia di frontiera. Le forze di Kiev hanno abbattuto il drone vicino a Chornomorsk, nella regione di Odessa. Un video pubblicato su Youtube mostra Zelensky che sorseggia un caffè nella base militare di Kiev. \n', '5.22 – L’ambasciata Usa: «Correte nei rifugi»\n', 'L’ambasciata Usa in Ucraina ha avvertito i cittadini americani presenti nel Paese di individuare il rifugio più vicino. In un tweet l’ambasciata ha sostenuto che «le condizioni potrebbero peggiorare senza preavviso. La situazione della sicurezza in tutta l’Ucraina rimane altamente instabile e le condizioni potrebbero deteriorarsi senza preavviso. I cittadini statunitensi dovrebbero rimanere vigili e conoscere la posizione del rifugio o dello spazio protetto più vicino». \n', '4.55 – I sabotatori russi travestiti da ucraini\n', 'L’Ukrainska Pravda sostiene che alcuni sabotatori russi travestiti da poliziotti si sono avvicinati a un posto di blocco vicino a Vasylkiv, a sud di Kiev, dove sono stati segnalati pesanti combattimenti, e hanno sparato ai soldati ucraini. Subito dopo, un gruppo di soldati russi è arrivato al posto di blocco con un camion. Altre fonti hanno riferito che i soldati ucraini colpiti al checkpoint sono stati uccisi. «In questo momento – affermano fonti dell’esercito – è in corso una feroce battaglia per l’aeroporto». Il segretario del Consiglio di sicurezza ucraino Oleksiy Danilov sostiene che «stiamo fermando l’orda nel miglior modo possibile, la situazione a Kiev è sotto il controllo delle forze armate ucraine e dei nostri cittadini». \n', '4.22 – L’attacco aereo a Kiev\n', 'Alcuni aerei russi stanno tentando atterrare nell’area di Vasylkiv nella regione di Kiev. In zona sono stati segnalati combattimenti mentre altre operazioni sono sul terreno: la difesa aerea ucraina ha abbattuto un aereo di supporto ravvicinato russo e un elicottero nel Donbas: un sistema S-300 ha abbattuto un jet russo Sukhoi Su-25 e un elicottero, secondo l’Agenzia ucraina per le comunicazioni. Ci sono combattimenti e bombardamenti anche vicino alla centrale elettrica di Kiev, che hanno visto per ora la prevalenza degli ucraini. Le forze ucraine hanno poi abbattuto un altro aereo russo da trasporto Il-76 dopo quello colpito nelle scorse ore abbattuto a Vasylkiv, vicino Kiev, secondo fonti ucraine con 150 militari a bordo. Il secondo Il-76 sarebbe stato centrato dalla contraerea ucraina vicino a Bila Tserkva, circa 80 chilometri a sud di Kiev, con oltre 100 paracadutisti pronti a lanciarsi sulla capitale. \n', '4.05 – L’Ucraina attacca il Donbass\n', 'L’agenzia di stampa Tass sostiene che l’esercito ucraino ha condotto nove attacchi contro sette località residenziali nella repubblica popolare di Luhansk. L’attacco all’insediamento di Donetsk ha provocato la morte di due residenti. Il numero degli attacchi quotidiani dell’esercito ucraino sul territorio controllato dalla Repubblica popolare di Luhansk è più che triplicato nelle ultime 24 ore – aggiunge l’agenzia, precisando che gli attacchi hanno danneggiato cinque case.\n', '3.15 – La battaglia di Nikolaev\n', 'La difesa aerea delle forze armate ucraine ha respinto una serie di attacchi russi su Mykolaiv (Nikolaev in russo), un porto sul Mar Nero. Lo sostiene il capo dell’amministrazione statale regionale Vitaly Kim su Telegram, secondo quanto riferito dalla Ukrainska Pravda. Secondo la stessa fonte, l’aeronautica militare di Kiev ha impedito alle truppe russe di arrivare a Ochakov, una base navale poco distante. \n', '2.22 – “Abbattuto un aereo russo”\n', 'L’Ucraina sostiene di aver abbattuto un aereo russo Ilyushin Il-76 con alcuni paracadutisti a bordo nell’area di Vasilkov dove sono in corso pesanti combattimenti. Lo ha reso noto, secondo l’agenzia locale Unian, il comandante in capo delle forze armate ucraine che ha definito l’accaduto “una vendetta” per l’abbattimento di un aereo con paracadutisti ucraini all’aeroporto di Luhansk nel 2014.\n', 'A cura di: Giada Giorgi e Alessandro D’Amato']"
747,news-908343,Anonymous attacca anche le tv russe: in onda video sulla guerra e canzoni ucraine,https://www.open.online/2022/02/26/guerra-ucraina-russia-anonymous-attacco-tv-russe,2022-02-26 23:47:00,"['Anonymous attacca anche le tv russe: in onda video sulla guerra e canzoni ucraine\n', '\n', 'Il collettivo di attivisti ha cominciato gli attacchi alla Russia poche ore dopo l’invasione dell’Ucraina\n', 'Il collettivo Anonymous è entrato in guerra. Dopo l’invasione della Russia in Ucraina il gruppo di hacker con attivisti disposti in diverse parti del mondo ha deciso di agire contro Mosca. I primi attacchi sono stati registrati nelle ore dopo l’invasione: prima gli attivisti hanno reso irraggiungibile il sito del Cremlino e quello della Duma. Poi hanno cominciato ad attaccare altri obiettivi, compreso il sito del ministero della Difesa russo da cui sarebbero riusciti anche ad estrarre diversi dati. L’ultima azione riguarda la tv di stato russa: gli hacker sono entrati nel sistema dei canali e hanno trasmesso al posto dei programmi in palinsesto video con immagini della guerra e canzoni ucraine.\n', 'Il video pubblicato dagli hacker\n', 'Il video pubblicato da Anonymous è un montaggio sulle note di una canzone di Monatyk. Personaggio televisivo russo, Monatyk ha partecipato anche all’edizione dell’Eurovision Song Contest nel 2017.\n', 'Un post condiviso da Dmitriy Monatik (@monatik_official)']"
748,news-908353,"Guerra in Ucraina, Von der Leyen: «Rimuoveremo diverse banche russe dal sistema Swift»",https://www.open.online/2022/02/26/guerra-ucraina-russia-commissione-ue-esclusione-banche-russe-swift,2022-02-26 23:25:00,"['Guerra in Ucraina, Von der Leyen: «Rimuoveremo diverse banche russe dal sistema Swift»\n', '\n', 'L’accordo è stato raggiunto con la collaborazione degli Stati Uniti\n', '«Putin si è imbarcato su un cammino per distruggere l’Ucraina ma quello che sta facendo è distruggere il futuro del suo stesso Paese». È netta Ursula von der Leyen quando comincia la sua conferenza stampa. Poi l’annuncio della Presidente della Commisisone Ue: «In primo luogo, ci impegniamo a garantire che un certo numero di banche russe venga rimosso da Swift. Impedirà loro di operare in tutto il mondo e bloccherà efficacemente le esportazioni e le importazioni russe». Oltre alla scelta di escludere le banche russe dal sistema Swift, Von der Leyen ha annunciato anche un altro provvedimento: «In secondo luogo, paralizzeremo le attività della banca centrale russa. Questo bloccherà le sue transazioni. E renderà impossibile per la Banca Centrale liquidare i suoi beni». In un comunicato stampa si legge l’Unione europea ha raggiunto questo accordo con gli Stati Uniti.']"
749,news-908297,"Guerra in Ucraina, le immagini dei colpi di artiglieria tra i palazzi di Kiev – Il video",https://www.open.online/2022/02/26/guerra-ucraina-russia-colpi-artiglieria-palazzi-video,2022-02-26 20:41:00,"['Guerra in Ucraina, le immagini dei colpi di artiglieria tra i palazzi di Kiev – Il video\n', '\n', 'Nella capitale è scattato il coprifuoco, comunicato ai cittadini dal sindaco Klitschko con un messaggio su Telegram\n', 'Kiev è sotto coprifuoco. Dalle 17 alle 8 chiunque viene trovato in strada viene considerato un nemico. A deciderlo è stato il sindaco della capitale ucraina Vitalii Klitschko che su Telegram ha scritto: «Tutti i civili che saranno trovati in strada saranno considerati membri del gruppo di sabotaggio del nemico». Il coprifuoco dovrebbe durare fino a lunedì 28 febbraio. In questo contesto, diversi account Twitter hanno pubblicato le immagini di spari tra i palazzi della capitale. Colpi di artiglieria che portano la guerra in strada, tra le case dei cittadini. Intanto sia Belgio che Germania hanno annunciato l’invio di armi a Kiev, tra cui lanciagranate e missili anti-carro.']"
750,news-908301,Roman Abramovich lascia il Chelsea: era finito nel mirino della critica per i suoi legami con Putin,https://www.open.online/2022/02/26/roman-abramovich-lascia-chelsea,2022-02-26 20:37:00,"['Roman Abramovich lascia il Chelsea: era finito nel mirino della critica per i suoi legami con Putin\n', '\n', 'La guida del Chelsea passa alla fondazione di beneficenza del club\n', 'Roman Abramovich si dimette da presidente del Chelsea. La decisione è stata ufficializzata in un comunicato in cui il magnate spiega: «Durante i miei quasi 20 anni di proprietà del Chelsea, ho sempre considerato il mio ruolo di custode del club il cui compito è garantire il massimo successo che possiamo avere oggi, oltre a costruire il futuro, e allo stesso tempo svolgere un ruolo positivo nelle nostre comunità». «Ho sempre preso le decisioni tenendo a cuore l’interesse del club – prosegue Abramovich -. Rimango fedele a questi valori. Ecco perché oggi sto affidando agli amministratori della Fondazione di beneficenza del Chelsea la gestione e la cura del Chelsea FC». Negli ultimi giorni Abramovich, che ha acquistato il club nel 2003, è finito nel mirino della critica in Inghilterra dopo l’invasione dell’Ucraina per i suoi legami con l’apparato statale russo e con il presidente Vladimir Putin.']"
751,news-907793,Guerra e fronte del web. Quelle azioni di hackeraggio che colpiscono i siti e i giornali online (anche il nostro),https://www.open.online/2022/02/26/russia-hacker-sito-open,2022-02-26 19:04:00,"['Guerra e fronte del web. Quelle azioni di hackeraggio che colpiscono i siti e i giornali online (anche il nostro)\n', '\n', 'Sono stati registrati diversi attacchi informatici alla nostra testata, in gran parte provenienti dalla Cina e Russia\n', 'Nel corso della giornata di oggi, 26 febbraio, diversi lettori di Open ci hanno segnalato l’impossibilità di accedere al nostro sito. È vero, c’è stato un problema e abbiamo dovuto correre ai ripari per arginare quello che è stato un attacco informatico di dimensioni mai sperimentate dalla nostra testata online. Non è la prima volta che qualcuno cerca di ostacolare il nostro lavoro, fortunatamente senza riuscirci, ed eravamo consapevoli di dover affrontare un tentativo concreto in un periodo come quello che stiamo attraversando. La guerra in Ucraina, ad opera della Russia di Vladimir Putin, viene combattuta su diversi fronti. Oltre al conflitto armato, abbiamo imparato nel tempo a conoscere l’infomation warfare e la cyber war. La guerra dell’informazione come forma di potere e di influenza non va affatto sottovalutata, è uno dei punti di forza delle campagne di manipolazione del Cremlino. \n', 'Mosca ci ha provato, ordinando a Meta di cessare il fact-checking indipendente relativo ai contenuti di disinformazione postati su Facebook da parte dei media russi, una richiesta di resa pubblica dai vertici della società seguita da un chiaro rifiuto. Oltre ai social, le autorità di Mosca cercano di imporre il bavaglio agli organi di stampa indipendenti sul proprio territorio. L’authority russa Roskomnadzor\xa0ha minacciato di chiudere gli accessi a coloro che pubblicheranno quelle che vengono ritenute notizie false o inaccurate. In merito alla cyber war, sono ormai noti gli attacchi informatici alle infrastrutture ucraine nel periodo che precedeva il conflitto armato, un problema che oggi lo stesso Putin deve affrontare dopo la dura presa di posizione del collettivo Anonymous a sostegno di Kiev. \n', 'Il conflitto digitale, oggi più che mai, non va inteso e considerato solo tra i due principali protagonisti del conflitto, Russia e Ucraina. Quello che è successo oggi a Open non è stato un caso, a seguito dello scoppiare del conflitto armato siamo stati oggetto di diversi attacchi di diversa entità, che ci hanno fatto intuire la possibilità concreta di un affondo da parte dei pirati informatici. È successo questa mattina, rendendo impossibile la pubblicazione degli articoli per almeno un’ora. Un duro colpo proveniente da più server dislocati in tutto il mondo, in larga parte dal continente asiatico e in particolare dalla Cina, oltre che dalla stessa Russia. Ci dispiace per il disservizio che ha coinvolto diversi nostri lettori.']"
752,news-908239,"Guerra in Ucraina, ora il governo chiede donazioni in Bitcoin su Twitter. E non è una truffa",https://www.open.online/2022/02/26/ucraina-richieste-donazioni-bitcoin,2022-02-26 18:24:00,"['Guerra in Ucraina, ora il governo chiede donazioni in Bitcoin su Twitter. E non è una truffa\n', '\n', 'All’inizio il tweet era sembrato sospetto, poi diverse fonti hanno confermato la sua autenticità, compreso il fondatore di Ethereum\n', 'La prima richiesta di Bitcoin a circolare è stata quella pubblicata sull’account Twitter @Ukraine. Non è un profilo ufficiale del governo ma un progetto legato al turismo che nei giorni scorsi si era fatto notare per la pubblicazione di commenti e vignette sull’invasione della Russia. Una delle ultime è la caricatura di Adolf Hitler che si complimenta con un Vladimir Putin in versione bambino-apprendista. Il messaggio è chiaro: «Combatti con il popolo ucraino. Ora si accettano donazioni in criptovaluta. Bitcoin, Ethereum e USDT. E poi due codici, uno per le donazioni in Bitcoin e uno per quelle in Ethereum e USDT. Di questi messaggi ne abbiamo visti centinaia in questi anni». Nel 2020 messaggi simili erano apparsi in un maxi attacco informatico che aveva coinvolto gli account di Elon Musk, Tim Cook e Joe Biden. \n', 'Le prime risposte al messaggio ricordavano questi episodi, con molti commenti che suggerivano di non versare Bitcoin. Fra i tanti anche quello di Vitalik Buterin, il programmatore russo che ha fondato Ethereum. Era lui stesso a sconsigliare di versare criptovalute per evitare di cadere in truffe. Poi la conferma: diversi account ufficiali hanno cominciato a twittare che la richiesta invece è legittima e lo stesso Buterin ha cancellato il suo tweet per scrivere un altro messaggio: «Ho ottenuto alcune conferme da un paio di fonti: la richiesta è legittima. Ho eliminato il mio avviso per ora. Continuate a stare attenti prima di inviare cripto».\n', 'Il messaggio d’aiuto a Elon Musk\n', 'Richieste analoghe sono arrivate anche da Mykhailo Fedorov, vice primo ministro dell’Ucraina con delega alla trasformazione digitale. Fedorov in un altro tweet ha commentato: «La comunità cripto dell’Ucraina è pronta a fornire una generosa ricompensa per qualsiasi informazione sui cripto wallet dei politici russi e bielorussi. I crimini di guerra devono essere perseguiti e puniti!». Fedorov ha richiesto anche un intervento diretto di Elon Musk: «Mentre tu provi a colonizzare Marte, la Russia prova a colonizzare l’Ucraina».']"
753,news-908139,Ucraina come piazza Tienanmen: i civili provano a bloccare un carro armato russo a mani nude – I video,https://www.open.online/2022/02/26/ucraina-carri-armati-civili-video,2022-02-26 16:15:00,"['Ucraina come piazza Tienanmen: i civili provano a bloccare un carro armato russo a mani nude – I video\n', '\n', 'Le immagini, condivise in queste ore sui social, mostrano un gruppo di persone tentare di contrastare l’avanzata del mezzo da guerra\n', 'Diversi video dalla regione di Chernihiv mostrano un gruppo di civili ucraini mentre cercano di fermare uno dei carri armati russi a mani nude. Uno di questi è una clip di 30 secondi, condivisa dall’emittente ucraina HB, che è stata ripresa e diffusa sui social network in queste ore di continui attacchi russi. Molti utenti e giornalisti hanno paragonato le immagini alla storica foto dell’uomo in piedi davanti a 4 carri armati a piazza Tienanmen, a Pechino, nel 1989. Quell’immagine, scattata dopo che il governo cinese aveva brutalmente represso le proteste pro-democrazia, è diventata un simbolo di lotta contro l’autoritarismo.']"
754,news-908113,Proteste a Londra e Manchester contro la «guerra di Putin». William e Kate: «Al fianco del popolo ucraino»,https://www.open.online/2022/02/26/ucraina-regno-unito-proteste-vs-putin-william-kate,2022-02-26 15:53:00,"['Proteste a Londra e Manchester contro la «guerra di Putin». William e Kate: «Al fianco del popolo ucraino»\n', '\n', 'Centinaia di persone si sono radunate sotto l’ambasciata russa per manifestare contro l’offensiva del Cremlino\n', 'Centinaia di persone in diverse città del Regno Unito sono scese in piazza per protestare contro l’offensiva russa in Ucraina e per chiedere la pace. A Londra, per esempio, in tanti si sono riuniti sotto le finestre dell’ambasciata russa o sotto Buckingham Palace e hanno alzato bandiere dell’Ucraina e mostrato cartelli con slogan come «Russia stop alla guerra» o «Vladimir Putin, basta guerra!». Manifestazioni sono andate in scena anche a Manchester. William e Kate, il duca e la duchessa di Cambridge, hanno espresso la loro vicinanza e solidarietà al popolo ucraino: «Nell’ottobre 2020 abbiamo avuto il privilegio di incontrare il presidente Zelensky e la first lady per conoscere la loro speranza e ottimismo per il futuro dell’Ucraina – è il loro messaggio affidato a un tweet -. Oggi siamo al fianco del Presidente e a tutto il popolo ucraino mentre combattono coraggiosamente per quel futuro». \n', 'Anche i giorni scorsi si sono viste manifestazioni per la pace simili per le piazze britanniche. Questa volta però, al fianco della comunità ucraina britannica, sono scesi in campo anche militanti politici del Regno Unito, oltre allo storico movimento della sinistra pacifista Stop The War Coalition. Il movimento è stato attaccato negli ultimi giorni dal premier Boris Johnson e dal leader moderato del Labour, Keir Starmer, perché prima dell’offensiva di Mosca all’Ucraina ha diffuso un appello alla pace nel quale attribuiva parte della responsabilità della crisi nell’area del Donbass alla Nato. Oltre alle manifestazioni di pace, in questi giorni all’imbrunire diversi edifici simbolo di Londra, come il London Eye o Ten Downing street sono stati illuminati con i colori giallo e azzurro della bandiera ucraina. ']"
755,news-907879,Scontro internazionale sullo Swift: cosa è il sistema bancario al centro delle sanzioni contro la Russia,https://www.open.online/2022/02/26/che-cosa-e-lo-swift,2022-02-26 14:33:00,"['Scontro internazionale sullo Swift: cosa è il sistema bancario al centro delle sanzioni contro la Russia\n', '\n', 'Gran parte dell’Europa sembra essere allineata nell’escludere Mosca dal sistema di transazioni finanziarie. Resta il timore che la sanzione possa avere un effetto boomerang anche nei Paesi che vi fanno ricorso\n', 'La pioggia di sanzioni annunciate o intraprese dall’Ue e dagli Usa nei confronti di Mosca, al terzo giorno di offensiva russa sull’Ucraina, incontra e si scontra con il nodo dello Swift (acronimo per: Society for Worldwide Interbank Financial Telecommunication). Escludere la Russia dal sistema di transazioni finanziarie internazionali insinua qualche perplessità nei decisori politici, nonostante siano intenzionati in blocco ad andare avanti con le sanzioni più dure. L’ipotesi non convince le maggiori banche di Wall Street: qui sono in tanti a sconsigliare questa mossa perché, secondo alcuni osservatori, estromettere Mosca dal sistema Swift avrebbe un impatto significativo sull’economia globale. Ecco perché gli Stati membri di Europa e Stati Uniti stanno prendendo tempo per decidere. La Casa Bianca sta discutendo dell’ipotesi con la Fed, che siede nell’organismo di supervisione del sistema Swift. Nell’Ue si fa strada sempre di più l’ipotesi di ricorrere a questa sanzione, ma resta qualche posizione opposta, o non pervenuta. Il timore è che una misura tanto punitiva nei confronti della Russia possa avere un effetto boomerang anche nei Paesi che vi fanno ricorso. \n', 'Che cos’è lo swift\n', 'Si tratta di un sistema che lavora tramite codici che permettono l’interconnessione di migliaia di istituti finanziari in oltre 200 Stati e allerta le banche quando viene fatta una transazione. La cooperativa ha una sua sede fisica in Belgio dal 1973, anno della sua fondazione, e dunque risponde al diritto comunitario. Prima di questo sistema, per i pagamenti internazionali si faceva ricorso al Telex. Grazie al codice Swift, è quindi possibile la verifica dell’identità dell’ente finanziario che emette il pagamento o di quello a cui il pagamento è destinato, così che la transazione finanziaria possa aver luogo in condizioni di massima sicurezza, con informazioni che certifichino la regolarità dell’operazione. Se la Russia venisse espulsa da questo sistema in seguito a sanzioni, sarebbero inevitabili le ripercussioni negli scambi finanziari. Senza il codice Swift, per le banche e gli istituti di credito potrebbe essere quasi impossibile, o comunque molto complicato, far transitare denaro dentro o fuori la Russia.\xa0\n', 'Le diverse posizioni e i dubbi\n', 'Posizioni differenti in Ue, Usa e Regno Unito derivano da diverse implicazioni nei vari Paesi, anche legate alla fornitura di gas. Per esempio, Italia, Germania e Austria sono dipendenti dal gas russo e se nel prossimo futuro dovessero incontrare grosse difficoltà nel pagarlo potrebbe manifestarsi presto uno scenario in cui Mosca diminuisce o addirittura taglia le forniture a questi Paesi. L’Italia ha una «valutazione in corso» sull’esclusione della Russia dal sistema Swift, anche se nelle ultime ore la posizione del governo italiano appare sempre più chiara e va nella direzione di intraprendere ogni sanzione necessaria, anche la più dura, per punire Mosca. Il premier Draghi ha ribadito al presidente Zelensky che «l’Italia appoggia e appoggerà in pieno la linea dell’Unione Europea sulle sanzioni alla Russia, incluse quelle nell’ambito Swift». Non è dello stesso avviso il leader della Lega Salvini, secondo cui se la Russia resta fuori dallo Swift l’Italia rischia il blackout: «Bisogna valutare tutto fino in fondo – ha detto il senatore – perché se impedisci pagamenti tra banche l’Italia rimane senza gas e poi bisogna correre ai ripari». Ieri il ministro dell’economia Franco ha sottolineato all’Ecofin che l’eventuale esclusione della Russia dal sistema Swift creerebbe un «problema» rispetto al pagamento delle forniture di gas destinate all’Italia e ad altri Paesi Ue.\n', 'La Spagna si è detta favorevole a un’eventuale esclusione della Russia. E la Francia sostiene il distacco della Russia dallo Swift, oltre a «l’imposizione di sanzioni personali a Putin e l’apporto di strumenti di difesa: Merci La France» è uno dei tanti messaggi sul tema del presidente ucraino Zelensky sul suo profilo Twitter. «Macron è un vero amico dell’Ucraina. La Francia è con noi nei momenti più difficili». Quanto alla Germania, il ministro delle Finanze tedesco nel pomeriggio di ieri ha detto che «tutte le opzioni sono sul tavolo e anche un’esclusione della Russia da Swift sarebbe pensabile», senza però sbilanciarsi oltre. Qualche ora prima, intorno a mezzogiorno, Berlino optava per prendere tempo: «L’esclusione della Russia da Swift è un’opzione che ha bisogno di una certa preparazione e per non rallentare le altre misure si è deciso per ora di escluderla».\n', 'In mattinata Zelensky ha chiesto alla Germania e all’Ungheria di avere il «coraggio» di escludere la Russia dallo Swift. «Stiamo rovinando i piani di Mosca», ha affermato il presidente ucraino. Ungheria e Polonia nelle ultime ore hanno fatto sapere che non pongono veti, che la decisione non dipende da loro. Il premier polacco Morawiecki ha annunciato di avere «parlato di nuovo con il primo ministro ungherese, Viktor Orbán», che «ancora una volta ha assicurato il suo sostegno a sanzioni di vasta portata contro la Russia, compresa l’esclusione dallo Swift». Anche Cipro ha fatto sapere che non bloccherà la messa al bando della Russia dal sistema internazionale dei pagamenti Swift. Lo ha annunciato in un tweet il ministro degli Esteri ucraino, Dmytro Kuleba. «Ce l’abbiamo fatta – ha scritto il ministro – Cipro ha confermato che non bloccherà la decisione di mettere al bando la Russia da Swift. La diplomazia ucraina continua a lavorare 24 ore su 24, 7 giorni su 7 per prendere decisioni importanti e proteggere l’Ucraina dagli invasori russi».\n', 'Immagine in evidenza: Ansa | Ginevra, una protesta contro l’offensiva Russia in Ucraina']"
756,news-907985,"Guerra in Ucraina, le immagini dei mezzi militari russi fermi in autostrada senza benzina e scorte di cibo – Il video",https://www.open.online/2022/02/26/ucraina-mezzi-militari-russi-senza-benzina-video,2022-02-26 14:03:00,"['Guerra in Ucraina, le immagini dei mezzi militari russi fermi in autostrada senza benzina e scorte di cibo – Il video\n', '\n', 'In un filmato si sente un cittadino ucraino scambiare alcune battute con i militari russi, che ammettono di essere senza carburante\n', 'Alcuni video che circolano sui social network mostrano mezzi dell’esercito russo fermi in autostrada, in Ucraina, dopo essere rimasti senza benzina. In un filmato in particolare si sente un cittadino ucraino scambiare alcune battute con i militari russi, che ammettono di essere senza carburante. Nel video sottotitolato in inglese, il cittadino ucraino scherza con i militari, dicendo: «Se volete, posso trainarvi in Russia». Secondo quanto riferisce l’account Liveuamap, alcuni mezzi sono rimasti anche senza scorte di cibo.']"
757,news-907911,"Ucraina, camion russo verso il confine: a bordo lanciarazzi termobarici usati in Afghanistan e Siria – Il video",https://www.open.online/2022/02/26/ucraina-camion-russo-lanciarazzi-termobarici-video,2022-02-26 13:27:00,"['Ucraina, camion russo verso il confine: a bordo lanciarazzi termobarici usati in Afghanistan e Siria – Il video\n', '\n', 'A documentare il viaggio del sistema T0S-1 sul veicolo militare russo è stato il corrispondente della Cnn Frederil Pleitgen. «Sviluppo altamente inquietante»\n', 'Un camion militare russo si dirige verso il confine ucraino. A bordo c’è il sistema T0S-1 in grado di lanciare missili equipaggiati con testate incendiari e termobariche. Le immagini diffuse dal corrispondente della Cnn Frederik Pleitgen danno l’idea di quello che anche il Guardian definisce come «uno sviluppo altamente inquietante». Nessuna de-escalation, nessuna intenzione di risparmiare altri morti. Il giornalista Pietro Beaumont del Guardian spiega l’utilizzo dell’arma già presente nella storia dei più sanguinosi conflitti tra Paesi: «Si tratta di un sistema missilistico montato su un telaio di un carro armato T-72 che spara razzi termobarici ed è stato utilizzato per la prima volta durante la guerra sovietica in Afghanistan ed è stato utilizzato anche più recentemente in Siria».']"
758,news-907757,"Ucraina, stretta russa sull’informazione. Dopo Facebook, i giornali: «Divieto di parlare di vittime civili»",https://www.open.online/2022/02/26/ucraina-stretta-russa-informazione,2022-02-26 13:00:00,"['Ucraina, stretta russa sull’informazione. Dopo Facebook, i giornali: «Divieto di parlare di vittime civili»\n', '\n', 'L’intento dell’ente governativo che controlla i media è quello di far coincidere il più possibile i contenuti veicolati dagli organi di informazione di Stato con quelli pubblicati dalle testate indipendenti\n', 'Al terzo giorno di offensiva russa sull’Ucraina, continua incessante l’opera del Roskomnadzor. Mosca ha vietato la diffusione di informazioni sulla guerra che non passino sotto la sua approvazione. E così il “Servizio federale per la supervisione nella sfera della connessione e comunicazione di massa” è al lavoro per controllare la miriade di informazioni sulla guerra in corso veicolate dai media, che transitano per i vari social network arrivando in tempo reale sugli smartphone della popolazione. L’ultima mossa dell’authority russa è stata quella di chiedere a dieci organi di informazione indipendenti di rimuovere dai loro contenuti pubblicati i resoconti «inaccurati» di vittime civili e di attacchi alle città da parte dell’esercito di Mosca in Ucraina. L’intento del Roskomnadzor è dunque quello di far coincidere il più possibile i contenuti veicolati dai media di Stato sovietici con quelli pubblicati dagli organi di informazione indipendenti. Nelle ultime ore, nel mirino dell’ente statale per il controllo sui media sono finiti i report che contengono «informazioni inaccurate circa il bombardamento di città ucraine e la morte di civili come risultato delle azioni delle forze russe». Nel caso in cui il materiale non venisse rimosso come richiesto – è l’avvertimento dell’authority russa – l’accesso ai siti di queste testate indipendenti sarà «impedito, il che fa presumere un oscuramento dei domini in questione.\n', 'L’ordine (respinto) a Meta\n', 'La pretesa del Roskomnadzor arriva all’indomani di un’altra richiesta o, per meglio dire, di un «ordine». I vertici della società Meta hanno fatto sapere che le autorità russe avrebbero loro ordinato di fermare il fact checking indipendente relativo ai contenuti postati su Facebook di quattro organi di informazione controllati dallo Stato. Tra i media sovietici che avrebbero veicolato notizie secondo Facebook non conformi al vero sono stati menzionati l’agenzia di stampa sovietica RIA Novosti, il canale televisivo Zvezda, i siti di informazione Lenta.ru e Gazeta.ru. I post di queste testate avrebbero subito delle limitazioni in seguito ai controlli indipendenti messi in campo dall’area fact checking di Facebook. La società Meta si è ovviamente rifiutata di aderire alle pretese del Cremlino e, come risultato, sono state annunciate delle sanzioni. Il Roskomnadzor ha fatto sapere che sarà imposta in modo diffuso una parziale restrizione dell’accesso a Facebook e alle altre piattaforme di Meta Inc., vale a dire Instagram, WhatsApp e Messenger. Oltre alle parziali limitazioni dell’accesso a Facebook, in giornata sono state confermate anche quelle a Twitter. Dal monitoraggio delle metriche in tempo reale, l’osservatorio Netblocks è in grado di mostrare che Twitter è stato limitato a diversi provider in Russia, proprio a partire da questa mattina.']"
759,news-907819,"Parla Zelensky: «Controlliamo Kiev. Vinceremo». Mosca: «È già fuggito dalla capitale, messaggi pre-registrati» – Il video",https://www.open.online/2022/02/26/ucraina-zelensky-vinceremo-mosca-video,2022-02-26 12:44:00,"['Parla Zelensky: «Controlliamo Kiev. Vinceremo». Mosca: «È già fuggito dalla capitale, messaggi pre-registrati» – Il video\n', '\n', 'Dopo i video in tenuta mimetica dalle strade di Kiev, Zelensky torna a parlare in una conferenza stampa ufficiale: «Continueremo a combattere». Ma Mosca smonta la resistenza del presidente ucraino\n', 'Dopo i video in tenuta mimetica dalle strade di Kiev, il presidente ucraino Zelensky torna a parlare in una conferenza stampa ufficiale. La scelta dicharata è ancora quella di non abbandonare il suo Paese in guerra e dai microfoni pronuncia ancora una volta il grido di battaglia «Vinceremo». L’esortazione rivolta «ai militari, alla guardia nazionale, alla polizia nazionale, alla difesa del territorio, al servizio speciale e ai cittadini ucraini» è quella di continuare a resistere contro l’aggressore russo. «Le forze governative controllano ancora Kiev e i punti chiave della città», ha poi rassicurato il presidente, sottolineando come le forze ucraine abbiano vinto, «contrariamente a quanto la disinformazione voglia far credere». Il discorso di Zelensky è continuato con il racconto delle ultime ore di resistenza: «Stiamo trattenendo con successo gli attacchi dei nemici.\xa0Sappiamo che stiamo difendendo la nostra terra e il futuro dei nostri figli. Gli occupanti volevano allestire il loro burattino nella nostra capitale.\xa0Non ci sono riusciti». Il duro resoconto del presidente ucraino sugli ultimi attacchi russi è dettagliato: «Il nemico usa tutte le sue armi, l’artiglieria, i paracadutisti, tutte le sue armi.\xa0Stanno colpendo aree residenziali, stanno cercando di distruggere le infrastrutture energetiche e tutti dovrebbero aiutarci a fermare questa occupazione».\n', 'L’appello all’Europa \n', 'L’appello va poi va all’Europa: «Dopo le discussioni con i leader dell’UE negli ultimi giorni, inclusa l’esclusione della Russia dal sistema di pagamenti Swift credo più che mai che l’Ucraina dovrebbe entrare a far parte dell’UE e che i suoi cittadini dovrebbero avere gli stessi diritti». Il riferimento al sistema Swift è uno dei temi più affrontati dal presidente con i leader dell’Occidente. «Ne abbiamo discusso oggi.\xa0Tutto l’equipaggiamento e l’aiuto militare della difesa stanno arrivando in Ucraina e stanno proseguendo i lavori per disconnettere la Russia da Swift.\xa0Spero che l’Ungheria sostenga questa decisione». L’appello di Zelensky continua verso la solidarietà da dimostrare in fatti e non a parole. «Avremo molto lavoro da fare per ricostruire la nostra Ucraina.\xa0Tutti coloro che possono difenderlo all’estero, lo facciano direttamente in modo unito.\xa0Ogni amico dell’Ucraina che vuole unirsi all’Ucraina nella difesa del paese, per favore, vieni qui, ti daremo le armi.\xa0Verrà annunciato a breve come questo può essere fatto.\xa0Tutti quelli che stanno difendendo l’Ucraina sono degli eroe». \n', 'Zelensky parla alla Russia\n', '«Voglio che tutti in Russia mi ascoltino», ha continuato il presidente dell’Ucraina.\xa0«Tutti.\xa0Centinaia di soldati catturati che sono qui in Ucraina non sanno perché sono stati mandati qui per uccidere persone o essere uccisi.\xa0La gente deve dire al governo perché la guerra deve essere fermata, più persone del vostro Paese rimarranno in vita». La richiesta di Zelensky va dritta alla popolazione russa affinché convinca Putin a fermare l’aggressione. «I vostri cittadini esprimono la loro opposizione a questa guerra.\xa0Sappiamo che molte persone in Russia sono scioccate ora dalla brutalità del governo russo, questa è la reazione giusta, sono grato a questa reazione». L’appello poi si conclude: «Per favore, fermate coloro che mentono, o che cercano di mentirvi, o mentono a noi.\xa0Dobbiamo fermare questa guerra.\xa0Possiamo vivere in pace insieme, globalmente come esseri umani».\n', 'La risposta di Mosca: «Zelensky non è più a Kiev»\n', 'La reazione di Mosca alle parole di Zelensky non è tardata ad arrivare. «Il presidente ucraino è già fuggito da Kiev», attaccano i russi, sostenendo la fuga del presidente dell’Ucraina dal Paese insieme al suo entourage. «Ha abbandonato il Paese ieri e ora si trova a Leopoli». Ma ci sarebbe di più. Secondo Mosca tutti i video che Zelensky ha diffuso finora sui social mostrandosi nella capitale sarebbero stati pre-registrati. A riferirlo in particolare è il presidente della Camera bassa del Parlamento russo (Duma), Vyacheslav Volodin. «Zelensky è fuggito frettolosamente da Kiev», ribadisce. « È fuggito con il suo entourage a Leopoli, dove è stato fornito alloggio a lui e ai suoi assistenti». Smentendo la veridicità anche dell’ultimo video diffuso su Telegram. ']"
760,news-907611,"Guerra in Ucraina, Anonymous buca il database del ministero della Difesa russo. Che però nega tutto",https://www.open.online/2022/02/26/guerra-ucraina-russia-anonymous-database-ministero-difesa-russia,2022-02-26 11:13:00,"['Guerra in Ucraina, Anonymous buca il database del ministero della Difesa russo. Che però nega tutto\n', '\n', '«Hacker di tutto il mondo unitevi». Il collettivo Anonymous dichiara cyber guerra alla Russia. Ma il ministero della Difesa smentisce che siano stati rubati dati privati del personale dell’ente governativo. Intanto il Computer emergency response team dell’Ucraina fa sapere che anche il Cremlino ha aperto un cyber front\n', 'Sono da poco passate le 20 di venerdì sera quando l’account Twitter di Anonymous tv annuncia che il collettivo di attivisti è riuscito a violare il database del ministero della Difesa russo. La guerra, come accade da una decina di anni a questa parte, si combatte anche a colpi di dati e informazioni trafugate. Una cyber warfare che corre parallela ai carrarmati e ai missili. A testimonianza delle parole pubblicate nel tweet, le immagini che mostrano l’elenco dei dati che Anonymous sarebbe riuscito a raggiungere e un link con l’invito al download. Il post sarà poi rimosso per aver violato la policy di Twitter, ma non prima di essere stato visto e apprezzato da decine di migliaia di account. Molti di questi tentano di capire come quelle informazioni personali, numeri di telefono, e-mail e password presumibilmente appartenenti ai funzionari della Difesa possano essere usati per danneggiare il regime di Vladimir Putin. Poco più tardi arriva l’appello del collettivo: «Hacker di tutto il mondo: prendete di mira la Russia in nome di Anonymous, fatele sapere che non perdoniamo, non dimentichiamo. Anonymous possiede fascisti, sempre».\n', 'Nelle prime ore della notte, il ministero della Difesa russo si affretta a negare tutto l’accaduto e, in un comunicato, chiarisce che la violazione di dati privati di cui parla Anonymous è un «ridicolo falso». «Tutti i mezzi hardware e software del portale Internet del ministero della Difesa russo funzionano come al solito con i parametri che sono stati assegnati». Poi però riconosce che un database potrebbe essere stato bucato ma – precisa – non si riferisce ai dati privati del personale del ministero, quanto piuttosto a informazioni di personale esterno, che farebbe capo a ditte private. Stando alla posizione del ministero, altre informazioni non potrebbero essere state rubate perché «i server del sito web non memorizzano dati personali di militari e altri dipendenti del ministero della Difesa. È semplicemente proibito dalla legge russa, cosa che gli ucraini non conoscono».\n', 'E mentre i due attori in gioco si colpiscono e smontano a vicenda, succede che arriva una notizia significativa sotto il profilo del conflitto cibernetico. Il Computer emergency response team dell’Ucraina fa sapere che anche la Russia ha aperto un cyber front. Questo perché, a suo dire, hacker russi hanno provato – attraverso un furto di password – a entrare negli account di posta elettronica dei soldati ucraini così da poter inviare messaggi dannosi ai contatti presenti nelle rubriche. Secondo informazioni di Reuters, il gruppo di cyber criminali Conti, con sede in Russia, ieri ha promesso di attaccare tutti i nemici del Cremlino, o comunque chiunque risponda all’invasione russa dell’Ucraina. E in un post sul suo blog, Conti ha dichiarato di annunciare il suo «pieno sostegno» al governo del presidente Putin. «Se qualcuno deciderà di organizzare un attacco informatico o qualsiasi attività bellica contro la Russia – si legge nel post – useremo tutte le nostre risorse possibili per contrattaccare le infrastrutture critiche di un nemico».\n', 'Immagine in evidenza: Ansa | Il presidente russo Vladimir Putin presiede un incontro con i membri del Consiglio di sicurezza del Cremlino a Mosca']"
761,news-907571,"D’Alema controcorrente: «L’aggressione all’Ucraina è un crimine, ma la Russia ha anche delle ragioni»",https://www.open.online/2022/02/26/russia-ucraina-d-alema-ragioni-putin,2022-02-26 10:37:00,"['D’Alema controcorrente: «L’aggressione all’Ucraina è un crimine, ma la Russia ha anche delle ragioni»\n', '\n', 'L’ex presidente del Consiglio: forse l’Occidente poteva fare di più \n', 'Massimo D’Alema va controcorrente. L’ex presidente del Consiglio e leader dei Democratici di Sinistra in un’intervista rilasciata a La Stampa dice che l’aggressione della Russia all’Ucraina è un crimini, ma anche che Mosca ha delle ragioni che vanno comprese. Che poi precisa: «Devo dire la verità: quando hanno scatenato l’attacco generale non avrei pensato che lo avrebbero fatto. Dunque, avevano ragione gli americani: cosa che non succede sempre. Ma parliamoci chiaro: avendo previsto tutto, forse l’Occidente poteva fare qualcosa per aiutare l’Ucraina a mettersi in grado di difendersi». «La politica dell’Occidente verso la Russia – sostiene – è stata una politica sbagliata che ha favorito il nazionalismo di Putin. Soprattutto gli americani non hanno fatto nulla per inserire la Russia in un contesto di post guerra fredda. Un errore storico. Iniziato già all’epoca di Gorbaciov». \n', 'E ancora: «Noi possiamo vincere questo braccio di ferro con la Russia se, oltre alla necessaria fermezza, c’è anche una visione politica sostenibile per la Russia – prosegue -. Di Putin non mi sento amico né sodale. Però dobbiamo parlare al popolo russo e prospettare una soluzione che sia sostenibile anche per loro». E ancora: «In tutti questi Paesi ex sovietici ci sono delle minoranze russe, anche molto consistenti, e noi non ci siamo occupati quasi per nulla della tutela dei loro diritti», sostiene. «Questa aggressione militare della Russia è un crimine perché siamo di fronte a un’aggressione a vittime civili, ma anche un errore perché Putin, descritto come spietato lucido e calcolatore, secondo me, stavolta ha sottovalutato i rischi connessi a un’operazione che può avere per la Russia dei costi molto alti – conclude -. E anche noi dobbiamo saperlo: le sanzioni non bastano. Il rischio è quello di un comune declino dell’Europa e della Russia».']"
762,news-907551,"Russia-Ucraina, Macron: «La guerra è arrivata in Europa e andrà avanti. Dobbiamo essere preparati»",https://www.open.online/2022/02/26/guerra-ucraina-russia-macron,2022-02-26 08:50:00,"['Russia-Ucraina, Macron: «La guerra è arrivata in Europa e andrà avanti. Dobbiamo essere preparati»\n', '\n', 'Il presidente francese: «Stiamo approntando un piano di resilienza»\n', 'La guerra in Ucraina andrà avanti e dobbiamo prepararci. Questo ha detto il presidente della Francia Emmanuel Macron oggi sostenendo che il governo sta preparando «un piano di resilienza» per far fronte alle conseguenze economiche della crisi. «La guerra è tornata in Europa per una decisione unilaterale del presidente della Russia Vladimir Putin», ha detto Macron durante l’apertura dell’Esposizione Internazionale dell’agricoltura a Parigi. «Ci saranno sicuramente conseguenze nelle nostre esportazioni per settori come quello del vino, dei cereali e dei mangimi», ha continuato il presidente. «Per questo stiamo costruendo un piano di resilienza per garantire sostegno ai nostri settori e prepararci all’impennata dei prezzi». La Francia è il nono esportatore di prodotti agroalimentari in Russia, con un valore di 780 milioni di euro all’anno, secondo l’associazione agroindustriale francese Ania. Diversi grandi gruppi francesi hanno stabilimenti in Ucraina, in particolare nei settori lattiero-caseario, cereali e sementi. Il gruppo francese Lactalis, presente in particolare nel settore lattiero-caseario, ha tre siti produttivi nell’ex repubblica socialista.']"
763,news-907535,Le immagini delle nuove truppe e degli elicotteri arrivati in Bielorussia al confine con l’Ucraina,https://www.open.online/2022/02/26/guerra-ucraina-russia-foto-satellitari-bielorussia,2022-02-26 08:22:00,"['Le immagini delle nuove truppe e degli elicotteri arrivati in Bielorussia al confine con l’Ucraina\n', '\n', 'Gli scatti satellitari mostrano un grande dispiegamento di elicotteri nei pressi della città bielorussia di Chojniki. Su una strada si contano fino a 90 elicotteri parcheggiati\n', 'Alcune immagini satellitare scattate venerdì 25 febbraio mostrano grandi schieramenti di forze di terra e circa 150 elicotteri da trasporto che transitano nel sud della Bielorussia, a circa 35 chilometri dal confine con l’Ucraina. Le immagini sono di Maxar Technologies e sono state pubblicate da Reuters. Le foto mostrano un grande dispiegamento di elicotteri nei pressi della città bielorussia di Chojniki. Su una strada si contano fino a 90 elicotteri parcheggiati che occupano un’area lunga circa cinque miglia. Si può osservare anche un ampio dispiegamento di forze di terra con diverse centinaia di veicoli in posizione di partenza. ']"
764,news-907521,"L’edificio civile di Kiev «danneggiato dai missili russi», ma il Cremlino smentisce – Il video",https://www.open.online/2022/02/26/guerra-ucraina-russia-edificio-danneggiato-video,2022-02-26 07:53:00,"['L’edificio civile di Kiev «danneggiato dai missili russi», ma il Cremlino smentisce – Il video\n', '\n', 'Intanto è arrivata una nuova allerta raid aerei a Kiev, con la richiesta alla cittadinanza di correre nei rifugi\n', 'L’emittente Nexta.tv ha pubblicato su Twitter un video e alcune foto che mostrano un edificio civile danneggiato a Kiev. Poco prima la stessa emittente aveva parlato di una forte esplosione udita nelle vicinanze dell’aeroporto Zhulyany, probabilmente causata da un missile. Intanto è arrivata una nuova allerta raid aerei nella Capitale, con la richiesta alla cittadinanza di correre nei rifugi. È l’ennesimo allarme dopo una notte di forti combattimenti e il continuo ruggire delle esplosioni, che si sono udite sempre più vicine al centro della città. Il ministro degli Esteri ucraino Dmitri Kuleba ha accusato su Twitter i russi di aver deliberatamente colpito un obiettivo civile. Mosca ha però smentito l’attacco. Il ministero della Difesa russo ha confermato di aver lanciato la notte scorsa attacchi missilistici contro obiettivi in Ucraina, ma ha anche sottolineato di aver preso di mira esclusivamente infrastrutture militari, malgrado siano emersi video di un edificio residenziale a Kiev colpito da un missile o dal lancio di un razzo. Lo riporta la Cnn: «Sottolineo ancora una volta che il fuoco è stato diretto solo su obiettivi di infrastrutture militari delle Forze armate ucraine, esclusi i danni alle infrastrutture residenziali e sociali», ha detto il portavoce del ministero, Igor Konashenkov.']"
765,news-907503,"«Non ci arrendiamo, rimaniamo a Kiev e combattiamo»: così Zelensky scaccia le fake news sulla fuga – Il video",https://www.open.online/2022/02/26/guerra-ucraina-russia-zelensky-kiev-video,2022-02-26 07:15:00,"['«Non ci arrendiamo, rimaniamo a Kiev e combattiamo»: così Zelensky scaccia le fake news sulla fuga – Il video\n', '\n', 'Il presidente dell’Ucraina posta un video selfie da Kiev per zittire le voci su una sua presunta fuga \n', '«Non credete alle fake news». Il presidente dell’Ucraina Volodymyr Zelensky pubblica sul suo profilo Twitter un video mentre passeggia per Kiev per smentire le voci che lo vogliono in fuga dalla Capitale. La passeggiata nel distretto governativo della città arriva dopo il caffè sorseggiato nel bunker. Nella notte è emerso che l’intelligence Usa ha offerto una via di fuga a Zelensky, che però ha rifiutato: «Abbiamo bisogno di armi, non di passaggi». Nel video Zelensky dice che: «Arrivano false notizie fuori da qui, ma non ci stiamo arrendendo, siamo qui e stiamo combattendo per la nostra nazione, il nostro popolo e i nostri figli». Poi il presidente ha detto di aver avuto un proficuo colloquio con il presidente della Francia Emmanuel Macron. Zelensky ha anche annunciato che le armi dell’Occidente promesse all’Ucraina sono in arrivo. ']"
766,news-907485,"«Prendi questi semi, cresceranno quando morirai»: così una donna ucraina sfida in strada un soldato russo – Il video",https://www.open.online/2022/02/26/guerra-ucraina-russia-donna-soldato-video,2022-02-26 06:31:00,"['«Prendi questi semi, cresceranno quando morirai»: così una donna ucraina sfida in strada un soldato russo – Il video\n', '\n', 'Lo scontro verbale in strada: «Siete occupanti, siete fascisti»\n', 'Una donna ucraina è diventata l’eroina dei social media per un filmato in cui la si vede che si rivolge a un soldato russo pesantemente armato offrendogli semi di girasole. «Siete occupanti, siete fascisti», gli urla fermandosi a circa un metro da lui. E poi: «Prendi questi semi e mettili nelle tue tasche, così almeno i girasoli cresceranno quando morirai qui». ']"
767,news-907481,Bremmer: «Putin vuole rimuovere il governo e installarne uno fantoccio. E forse anche giustiziare il presidente»,https://www.open.online/2022/02/26/guerra-ucraina-bremmer-cosa-vuole-putin,2022-02-26 06:02:00,"['Bremmer: «Putin vuole rimuovere il governo e installarne uno fantoccio. E forse anche giustiziare il presidente»\n', '\n', 'Il politologo americano: dopo l’Ucraina toccherà al riconoscimento della Transinistria e dalla Bielorussia \n', '«Sovvertire il governo di Kiev, rimuovere l’attuale esecutivo e sostituirlo con uno allineato al Cremlino». Ian Bremmer, politologo americano, risponde così a La Stampa che gli chiede quale sia l’obiettivo finale di Putin in Ucraina. «Le truppe russe sono in questo momento alle porte della capitale e secondo gli analisti la caduta è una questione di giorni, forse di un paio di settimane ma non certo di mesi. A meno che ci sia un cessate il fuoco da parte di Kiev e gli ucraini siano disposti a negoziare. Ma è uno scenario improbabile». Secondo Bremmer le tecniche di attacco rivelano qualcosa: «I russi stanno utilizzando sul terreno elementi dell’intelligence che sono in grado di infiltrarsi nella città e attaccare i centri nevralgici o aprire le porte ai carri armati. Credo nell’uso di questi cavalli di Troia più che a lunghi assedi. Putin scommette sulla velocità».\n', 'Mentre per il presidente ucraino Zelensky, che oggi ha rifiutato la proposta di fuga fattagli dagli Stati Uniti il destino è già segnato: «Potrebbe essere esiliato, catturato o giustiziato». E Putin? «Il prossimo passo di Mosca è consolidare il potere russo. Putin ritiene che la peggiore sciagura geopolitica del XX secolo sia stata il collasso dell’Unione sovietica. Ci sono tutta una serie di tappe che il presidente vuole perseguire, il riconoscimento della Transnistria, il cambio di costituzione della Bielorussia che ne farà cessare lo status di Paese neutrale e non nucleare, ed infine c’è la partita kazaka. È su questo che mi concentrerei di più cercando di capire se la Russia è interessata a un’Ucraina indipendente e allineata, o se vuole trascinarla in un grande impero russo. Non mi preoccuperei invece dei Paesi Baltici perché sono membri della Nato e c’è una precisa disposizione di intervento degli altri membri».']"
768,news-907475,"Gli Usa vogliono far scappare Zelensky ma lui dice no: «Mi servono munizioni, non un passaggio»",https://www.open.online/2022/02/26/guerra-ucraina-zelensky-usa,2022-02-26 05:37:00,"['Gli Usa vogliono far scappare Zelensky ma lui dice no: «Mi servono munizioni, non un passaggio»\n', '\n', 'Il presidente dell’Ucraina rifiuta l’aiuto Usa a lasciare il paese. Intanto la battaglia di Kiev vede i russi sempre più vicini alla presa della città \n', 'L’amministrazione Biden voleva aiutare Volodymyr Zelensky a lasciare Kiev per evitare che sia catturato o ucciso dall’avanzata delle forze russe: lo hanno riferito fonti statunitensi e ucraine al Washington Post. Ma il presidente ucraino, secondo fonti di intelligence citate da Afp, ha rifiutato con sdegno l’offerta: «La battaglia è qui. Mi servono munizioni, non un passaggio». Poco prima della mezzanotte Zelensky è intervenuto in un nuovo messaggio video affermando di aver parlato con diversi leader mondiali e di aver concordato con loro «maggiore aiuto» all’Ucraina a fronte dell’aggressione russa, «maggiore sostegno, un sostegno notevole. Ringrazio tutti i leader e in particolare il presidente Biden». Poi ha attaccato Putin: «Che tipo di guerra è quella contro i bambini dell’asilo? Anche loro sono neonazisti o soldati della Nato che minacciano la Russia?». Intanto la battaglia di Kiev è andata avanti per tutta la notte: secondo gli Usa i russi sono vicini a prendere la città. ']"
769,news-907451,No! Questo video non mostra un bombardamento in Ucraina da parte dell’esercito russo,https://www.open.online/2022/02/26/video-bombardamenti-ucraina-centrale-elettrica-fulmine,2022-02-26 01:01:00,"['No! Questo video non mostra un bombardamento in Ucraina da parte dell’esercito russo\n', '\n', 'Un video, pubblicato giorni prima dall’inizio della guerra in Ucraina, viene spacciato come un bombardamento ad opera dei russi\n', 'Circola un video che mostrerebbe uno dei bombardamenti dell’esercito russo in Ucraina. Le immagini vengono condivise con il seguente commento: «Le terrificanti immagini dei primi attacchi russi in Ucraina: La guerra è iniziata. Grazie Putin!». Il video, in realtà, è precedente all’inizio dell’attacco.\n', 'Analisi\n', 'Ecco un esempio di condivisione (qui e qui altri):\n', 'Il video era stato pubblicato il 19 febbraio 2022, giorni prima dell’attacco a Kiev e all’Ucraina, dal canale YouTube Pyromania con il seguente titolo: «Fulmine in una centrale elettrica» («удар молнии в электростанцию»)']"
770,news-907413,No! La foto dell’esplosione a Kiev non è del 2015,https://www.open.online/2022/02/26/foto-esplosione-kiev-2015,2022-02-26 00:27:00,"['No! La foto dell’esplosione a Kiev non è del 2015\n', '\n', 'Per molti utenti è bastato un collage e una scritta per far credere che una foto scattata a Kiev nel 2022 fosse in realtà di 7 anni prima\n', 'Secondo un’immagine condivisa via Facebook, una foto in cui viene ritratta un’esplosione nella città di Kiev, in Ucraina, sarebbe stata scattata nel 2015 e non riguarderebbe affatto l’attuale conflitto con la Russia. La condivisione del presunto “fact-checking” non riporta alcuna informazione in più o quantomeno una fonte, lasciando credere agli utenti che basti una scritta su un’immagine per dimostrare che la foto sia vera o falsa.\n', 'Analisi\n', 'Nel corso del pomeriggio del 25 febbraio 2022, riceviamo una richiesta di chiarimento via Messenger: «Sta girando in rete questa foto che avete pubblicato con scritto 2015 qual’e’ la verità?» ci domanda Adele.\n', 'Riscontriamo diversi post Facebook (qui, qui e qui) dove l’immagine viene condivisa come se questa bastasse a dimostrare che lo scatto fotografico fosse realizzato nel 2015. Fonti per privarlo? Nessuna.\n', 'L’immagine è stata scattata a Kiev nel 2022. Oltre a non trovare alcun riscontro dell’utilizzo della foto nell’anno 2015, o in altro periodo precedente al 23 febbraio 2022, lo stesso scatto è stato utilizzato dai vari siti di informazione citando la fonte: «A photo provided by the Ukrainian President’s office showing an explosion in the country’s capital Kyiv».\n', 'All’utente Adele, che ci aveva contattato via Messenger, abbiamo fornito risposta pochi minuti dopo riportando il link al tweet del 24 febbraio mattina di Michael Holmes, corrispondente della CNN. La foto sarebbe stata inviata dal collega della CNN, e inviato a Kiev, Matthew Chance.\n', 'Conclusione\n', 'Lo foto originale è stato pubblicato da un giornalista della CNN il 24 febbraio 2022, scattata nei pressi del palazzo presidenziale ucraino a seguito dei primi attacchi subiti dall’Ucraina per mano russa. Non si riscontra alcuna pubblicazione precedente.']"
771,news-907405,Il discorso di Zelensky alla seconda sera di conflitto: «Questa notte sarà più dura del giorno» – Il video,https://www.open.online/2022/02/25/crisi-ucraina-zelensky-discorso-serale-secondo-giorno-video,2022-02-25 23:26:00,"['Il discorso di Zelensky alla seconda sera di conflitto: «Questa notte sarà più dura del giorno» – Il video\n', '\n', 'Il discorso serale del presidente ucraino dopo due giorni di scontri\n', '«Questa notte sarà più dura del giorno» ha detto il presidente ucraino Zelensky alla fine del secondo giorno di combattimenti tra le truppe ucraine e russe. IN un discorso diffuso sui social, Zelensky ha ammesso: «Molte città del nostro Stato sono sotto attacco: Chernihiv, Sumy, Kharkiv, i nostri ragazzi e ragazze nel Donbas, le città del sud, un’attenzione speciale a Kiev. Non possiamo perdere la capitale». Proprio su Kiev si concentrano le maggiori preoccupazioni del presidente ucraino, visto che sin dalle prime ore di questa mattina 25 febbraio sono stati avvistati i primi tank russi avvicinarsi alle porte della città: «Questa notte lanceranno un assalto – ha detto Zelensky – Il nemico userà tutto il suo potere su tutti i fronti per spezzare la nostra difesa. Adesso di decide il destino dell’Ucraina». Da Kiev Zelensky ha ribadito in un video di non voler andare via, nonostante le minacce di oggi arrivate direttamente da Vladimir Putin, che ha incitato l’esercito ucraino a cacciare il presidente ucraino e la sua banda di: «drogati e nazisti». Nel suo discorso Zelensky ha poi aggiunto: «Questa sarà la notte più difficile. Il nemico procederà. La notte sarà molto dura, ma l’alba arriverà. Il nemico dovrà inventarsi accuse sempre più assurde per spiegare l’aggressione».']"
772,news-906019,"Guerra in Ucraina, Zelensky ci ripensa: «Pronti a parlare di cessate il fuoco e pace». La minaccia del Cremlino: «Vicini a un punto di non ritorno con l’Occidente»",https://www.open.online/2022/02/25/crisi-ucraina-25-febbraio,2022-02-25 22:45:00,"['Guerra in Ucraina, Zelensky ci ripensa: «Pronti a parlare di cessate il fuoco e pace». La minaccia del Cremlino: «Vicini a un punto di non ritorno con l’Occidente»\n', '\n', 'Mentre l’Ue resta ancora divisa sulle sanzioni contro la Russia, da Kiev arriva l’apertura del governo ucraino a trattare con il Cremlino. Intanto le truppe russe avanzano verso la capitale\n', 'Nella notte bombardamenti in diverse città ucraine, inclusa la capitale Kiev dove sono arrivati anche i carri armati. I leader dell’Unione europea hanno deciso di imporre ulteriori massicce sanzioni contro Mosca, ma restano prudenti su quelle che riguardano il gas e le transazioni bancarie. Zelensky li accusa e apre ad una trattativa con Mosca, mentre Putin chiama il presidente cinese e apre a negoziati di alto profilo. Di seguito tutti gli aggiornamenti.\n', '22.44 Zelensky apre alle trattative con la Russia\n', 'Il presidente ucraino Volodymyr Zelensky si è detto disposto a parlare di un «cessate il fuoco e di pace» con la Russia, dopo che nel corso della seconda giornata di combattimenti aveva rifiutato l’offerta di Mosca di aprire un tavolo di trattative a Minsk con Vladimir Putin. Il portavoce del presidente ucraino, Serhiy Nykyforov, ha poi smentito che Kiev avrebbe rifiutato di tenere i colloqui: «L’Ucraina era e resta pronta a parlare di cessate il fuoco e di pace. Questa è la nostra immutata posizione. Accettiamo l’offerta del presidente russo. In questo momento, le parti stanno discutendo il luogo e la data per tenere questo processo negoziale. Prima i negoziati cominciano, più chance ci saranno di tornare alla vita normale». L’apertura di Zelensky arriva mentre le truppe russe hanno annunciato di essere entrate nella città di Melitopol: «senza trovare resistenza», scrive l’agenzia russa Tass. Intanto Sky news ha diffuso un video in cui si sentono spari ed esplosione vicino l’ospedale della città a Sud Est dell’Ucraina. \n', '21.54 – Mosca smorza le sanzioni: «Né Putin né Lavrov hanno conti all’estero»\n', 'Dopo l’annuncio del Regno Unito e della Casa Bianca di congelare tutti i beni riconducibili al nome del presidente russo Putin e del ministro degli Esteri Lavrov, la portavoce del ministero degli Esteri russo Maria Zaharova commenta le decisioni: «Né Putin né Lavrov hanno conti in Gran Bretagna né altrove all’estero». Bloccare tutti gli asset dei due grossi nomi russi era stata la decisione presa durante il pomeriggio anche dalla stessa Ue. E il commento di Mosca continua anche da parte di fonti diplomatiche russe: «Le sanzioni contro Putin e Lavrov sono un segnale di impotenza degli occidentali».\n', '21.32 – Anonymous riesce a violare il sito del Ministero della Difesa russo\n', 'Poche ore fa il collettivo hacker Anonymous aveva dichiarato ufficialmente guerra alla Russia e già in quel momento diversi siti istituzionali russi risultavano inaccessibili. Il lavoro della squadra anonima di hacker è andato avanti fino all’annuncio di pochi minuti fa: «Il collettivo Anonymous ha fatto trapelare il database del sito del Ministero della Difesa russo». Poco dopo un altro tweet: «Puoi scaricare tutti i dati privati del MOD russo qui», con tanto di lista di nomi e contatti allegata.\n', '21.10 – Sanzioni, Regno Unito congela i beni di Putin e Lavrov. Pronta anche Casa Bianca\n', 'I leader occidentali continuano a decidere sul pacchetto di sanzioni da riservare alla Russia. Tra le punizioni previste anche interventi diretti alle persone del presidente russo Putin e al suo ministro degli esteri Lavrov. Pochi minuti fa il governo britannico ha annunciato ufficialmente il congelamento dei beni del presidente e del ministro, seguendo l’Ue nella decisione di bloccare qualsiasi asset ritenuto riconducibile ai due. Il Tesoro ha inserito i loro nomi nella lista delle persone già sanzionate, allargata dopo l’attacco di questi giorni a oltre 100 fra società, banche e individui, inclusi 8 oligarchi del business considerati particolarmente vicini al Cremlino. Secondo quanto riferito dal senatore democratico Chirs Coons anche la Casa Bianca si prepara ad adottare un provvedimento analogo. Dagli Stati Uniti arriva anche la possibile richiesta di Biden al Congresso di circa 10 miliardi di dollari per rispondere all’invasione russa. I fondi servirebbero anche a coprire le spese per il monitoraggio, l’attuazione delle sanzioni e per coprire il dispiegamento di ulteriori 7mila soldati americani in Europa.\n', '20.43 – Blinken: «Russi spregiudicati, uccisi anche bambini»\n', '«Le azioni della Russia sono spregiudicate. Continuano ad arrivare notizie di civili uccisi dai lanci di razzi russi, compresi bambini». A dare l’ennesimo allarme è il segretario di Stato Usa Antony Blinken. Dopo aver parlato con il ministro degli Esteri ucraino Kuleba, su Twitter continua: «Tutti coloro che compiono atrocità dovranno renderne conto».\n', 'Intanto la Cnn riporta la notizia di sanzioni presto in arrivo dagli Stati Uniti: «Gli Usa si avviano a imporre sanzioni contro il presidente Vladimir Putin e l’annuncio potrebbe arrivare anche oggi stesso». \n', '20.37- La Difesa ucraina riceve nuove armi: «Benvenute all’inferno»\n', ' «I battaglioni della Difesa Territoriale di Kiev hanno ricevuto NLAW. Benvenuti all’inferno». Questo solo uno dei tweet che l’esercito ucraino continua a diffondere sul profilo social ufficiale raccontando la storia di una nuova guerra. I militari documentano l’arrivo di nuovi sistemi missilistici anticarro a corto raggio e le azioni di difesa che in queste ore continuano su tutto il territorio ucraino.\n', '20.29 – Kiev sempre più assediata. Sindaco: «5 esplosioni vicino a centrale elettrica»\n', 'Il sindaco di Kiev Vitali Klitschko ha fatto sapere tramite il suo profilo Twitter di cinque esplosioni avvenute pochi minuti fa «vicino alla centrale elettrica CHP-6, con un intervallo l’uno dall’altra dai 3 ai 5 minuti». La centrale di cui parla il sindaco si trova a 14 km dal centro della capitale ucraina. \n', '20.24 – Papa Francesco lancia appello in lingua russa e ucraina\n', 'Sull’account ufficiale @Pontifex, Papa Bergoglio ha diffuso un messaggio in lingua russa e ucraina per sostenere l’Ucraina e ribadire la propria posizione contro la guerra. Il messaggio riprende un passaggio dell’enciclica Fratelli tutti: «Ogni guerra lascia il mondo peggiore di come lo ha trovato. La guerra è un fallimento della politica e dell’umanità, una resa vergognosa, una sconfitta di fronte alle forze del male». A seguire i due hashtag #PreghiamoInsieme e #Ucraina.\n', '20.00 – Draghi alla Nato: «Servono reazioni decise. Noi faremo nostra parte» \n', '«Abbiamo condannato con la massima fermezza l’attacco di una brutalità ingiustificata della Russia all’Ucraina. Il comportamento russo è la più grave minaccia alla sicurezza euro-atlantica da decenni e soprattutto alla nostra democrazia e libertà». Queste le parole pronunciate dal premier italiano Mario Draghi nel suo intervento al vertice Nato. «La nostra unità è e sarà sempre la risposta più forte. Manteniamo una posizione coesa e decisa». Il presidente del Consiglio ha poi ribadito il sostegno concreto che il Paese è disposto a fornire fin da subito: «L’Italia è uno dei più importanti contributori di truppe alle operazioni Nato. Siamo pronti a fare la nostra parte, come sempre, per mettere a disposizione le forze necessarie. La reazione deve essere determinata per evitare qualsiasi ambiguità». \n', '19.36 – Sanzioni, ancora grossi dubbi sul sistema Swift\n', 'La telefonata avvenuta tra il ministro degli Esteri italiano Di Maio e quello ucraino Dmytro Kuleba ha toccato uno dei punti più delicati per la questione sanzioni da destinare alla Russia. Sull’esclusione di Mosca dal sistema Swift Kuleba riferisce dichiarazioni nette da parte di Di Maio che si sarebbe espresso a favore: «Il mio collega mi ha assicurato che l’Italia sosterrà il bando della Russia al sistema Swift», ha annunciato su Twitter. Con l’ok anche dell’Italia finora in forte dubbio, almeno sulla carta, l’occidente sarebbe quindi pronto a decidere per una delle più dure sanzioni finanziarie. Ma l’ufficialità sembra ancora non arrivare. «La decisione è in discussione», ha fatto sapere l’Alto rappresentate della Politica Estera dell’Ue Josep Borrell, «al momento non c’è ancora l’unanimità necessaria». In quanto all’Italia, Palazzo Chigi conferma la posizione sostenuta da Di Maio nella telefonata con Kiev: «Non vi è alcuna richiesta di eccezione sulle sanzioni da parte dell’Italia. La posizione italiana è allineata a quella della Ue», ribadisce su Twitter.\n', 'Ma il ministro dell’economia Daniele Franco si dichiara pubblicamente scettico: «L’eventuale esclusione della Russia dal sistema di pagamenti Swift creerebbe un problema rispetto al pagamento delle forniture di gas destinate all’Italia e ad altri Paesi Ue». Il ministro spiega l’origine delle preoccupazioni nutrite in queste ore «dall’Italia ma anche da altri Paesi»: il timore è quello di non riuscire a pagare il gas naturale russo. «Se una sanzione dovesse interrompere la possibilità di pagare e quindi interrompere i flussi, per un Paese come l’Italia che utilizza il gas per il 43% del suo fabbisogno e circa il 15% del suo bisogno di energia, il venir meno di questo tipo di forniture potrebbe essere un problema». \n', 'Nel frattempo dal Parlamento europeo arrivano esortazioni nel prendere una decisione coraggiosa e dura: «Abbiamo bisogno di più sanzioni e devono essere di ulteriore portata, inclusa l’esclusione della Russia dal sistema Swift e severe sanzioni individuali», scrive la presidente del Parlamento europeo Roberta Metsola su Twitter. «La nostra determinazione non sarà annacquata dall’aggressione del Cremlino. L’UE deve adottare sanzioni massicce, senza precedenti e severe nei confronti della Russia. Se siamo tentati di accontentarci, di fare un passo indietro, presto ci troveremo di fronte a un altro ultimatum. E poi?». Il sistema Swift è un progetto creato nel 1973 che permette di scambiare le informazioni necessarie per le transazioni finanziarie da un Paese a un altro. Negli anni ’70 ha sostituito il Telex, lo strumento utilizzato in precedenza per comunicare la disposizione di spostamenti di denaro tra banche di nazionalità differente. Lo Swift trasmette una rete di informazioni finanziarie preziose (e non vero denaro) da cui la Russia in caso di sanzioni sarebbe esclusa.\xa0 \n', '19.14 – Kiev: «Tra Draghi e Zelensky solo un malinteso»\n', 'Solo un malinteso. Si risolve così lo scambio apparentemente duro che poche ore fa si era consumato tra il premier Mario Draghi e il presidente ucraino Kelensky. Al centro della questione una telefonata fissata tra i due a cui Kiev non è riuscita a rispondere. Secondo fonti diplomatiche riportate da Ansa il ministro degli Esteri Luigi Di Maio e il suo omologo ucraino Dmytro Kuleba hanno avuto un colloquio telefonico. «In merito all’episodio di questa mattina» ha spiegato Di Maio, «Kobe ha riferito che tra il presidente ucraino Volodymyr Zelensky e il premier Mario Draghi c’è stato “solo un malinteso”. La questione sarà risolta rapidamente con un’altra telefonata che avverrà a breve tra Draghi e Zelensky».\n', '19.08 – Zelensky: «Ho parlato con Biden. Da Usa forte sostegno»\n', 'Dopo il video girato in mimetica per le strade di Kiev, il presidente ucraino Zelensky torna a parlare su Twitter avvisando di un dialogo avuto con il presidente degli Stati Uniti. «Rafforzamento delle sanzioni, assistenza concreta alla difesa e una coalizione contro la guerra sono stati i temi che ho appena discusso con Joe Biden. Grato agli Stati Uniti per il forte sostegno all’Ucraina».\n', '18.33 – L’Italia pronta a nuove missioni Nato sul fianco est\n', 'Dopo il Consiglio dei ministri riunitosi nel pomeriggio, la nota diffusa dal governo italiano parla di nuovi missioni Nato che l’Italia è pronta a sostenere «sul fianco est». «Nel contesto delle determinazioni in ambito Nato», continua Palazzo Chigi, «l’Italia ha attivato interlocuzioni tecniche con singoli Paesi alleati, maggiormente esposti sul fianco est, al fine di verificare la possibilità di attivare ulteriori iniziative con caratteristiche simili alla missione già operativa in Lettonia, anche in termini di personale impiegato». Il decreto legge approvato dal Consiglio dei ministri vede l’Italia impegnata nel rafforzamento dell’impegno militare Nato dopo l’attacco della Russia all’Ucraina. Si tratta dello stanziamento di 153 milioni di euro per il 2022 e di 21 milioni per il 2023. Denaro che servirà a potenziare la sorveglianza navale e lo spazio aereo dell’Alleanza. L’obiettivo dichiarato è quello di partecipare al dispiegamento di forze «di elevata prontezza». A conferma di quanto deciso in Cdm, anche le dichiarazioni del segretario generale della Nato Soltenberg: «Per rafforzare il fianco est dell’Alleanza sono stati già dispiegati migliaia di uomini e 100 aerei, a cui si aggiungono 20 unità navali nel Mediterraneo».\n', 'Ore 18.23 – Vertice Nato: «Putin pagherà caro l’errore commesso» \n', 'A conclusione del vertice straordinario Nato, i leader parlano da un lato di un’escalation da evitare a tutti i costi e dall’altro di un severo prezzo da far pagare alla Russia. «Procederemo a tutti i dispiegamenti necessari per assicurare una forte e credibile deterrenza e difesa attraverso l’Alleanza ora e in futuro», spiega l’organizzazione. «Le nostre misure sono e restano preventive, proporzionate e non sono improntate a un’escalation». La nota diffusa contiene poi un chiaro riferimento al presidente Vladimir Putin: «Ha commesso un terribile errore strategico per il quale la Russia pagherà un prezzo severo nei prossimi anni in termini politici ed economici». Su invito del segretario generale della Nato Jens Stoltenberg, hanno preso parte al vertice straordinario anche Finlandia e Svezia. Mosca si è sempre opposta all’entrata nell’Alleanza dei due Paesi, come ribadito oggi stesso anche dal ministero degli Esteri russo.\n', '18.15 – Il presidente Zelensky in mimetica a Kiev \n', 'Il presidente ucraino Volodymyr Zelensky si trova ancora a Kiev. A renderlo noto è stato il capo del suo staff. E a testimonianza di quanto riferito è stato diffuso anche un video in cui il Zelensky indossa una mimetica militare e parla al mondo: «Siamo qui, siamo a Kiev, stiamo difendendo l’Ucraina». Le immagini sono state girate in una delle strade poco distanti dal palazzo del governo e arrivano in risposta alle voci circolate nelle ultime ore che vedevano il presidente ucraino nascosto in un bunker. \n', 'Ore 17.50 – Russia fuori anche dall’Eurovision Song Contest\n', 'Gli organizzatori dell’Ebu, European Broadcasting Union, hanno ufficialmente deciso di escludere tutti i cantanti russi dall’Eurovision Song Contest 2022. Nella nota diffusa si spiega che la decisione è stata presa per il timore che «alla luce della crisi senza precedenti in Ucraina l’inclusione di una voce russa nel Contest di quest’anno porterebbe screditare la competizione stessa». \n', '17.40 – Onu: «Già 50mila rifugiati, molti altri in arrivo»\n', 'La popolazione ucraina continua nel tentativo disperato di fuggire dal proprio Paese in guerra. L’Onu fa sapere di 50mila rifugiati dall’Ucraina già ospitati. «E ne riceveremo molti altri», spiega l’alto funzionario delle Nazioni Unite per i rifugiati Filippo Grandi. «Siamo già nel Paese e in quelli limitrofi. C’è una sorta di resilienza e abbiamo grandi capacità di soccorso umanitario, ma il problema è che i numeri potrebbero superare la nostra capacità di accoglienza».\n', '17.26 – L’appello di Kiev al mondo: «Solidarietà con i fatti e non solo a parole» \n', '«Mostrate la vostra solidarietà, amici, non con parole ma con i fatti». L’appello di un intervento fattivo arriva direttamente da Kiev. Il ministero degli Esteri ucraino ha diffuso su Twitter una lettera in cui si rivolge alla comunità internazionale fornendo una lista di passi concreti che il mondo dovrebbe compiere per sostenere sul serio l’Ucraina. «Imporre immediatamente massicce sanzioni alla Russia, escludere Mosca dal sistema Swift, sostenere l’Ucraina con armi, carburante, mezzi finanziari per contrastare l’esercito russo», spiega il ministero. L’urgenza è anche quella «di rimuovere la Russia dal Consiglio di Sicurezza dell’Onu e altri fora internazionali insieme alla decisione di espellere gli ambasciatori russi a livello mondiale e di tagliare le relazioni diplomatiche». \n', '17.16 – Il Pentagono: «La Russia non ha predominio aereo su Ucraina»\n', 'Secondo quanto riferito da un alto funzionario del Pentagono, la Russia avrebbe perso slancio nella sua invasione dell’Ucraina, non riuscendo a conquistare il predominio aereo sul Paese. «Le truppe russe non stanno avanzando così rapidamente come stimato dall’intelligence americana», ha riferito un alto funzionario della Difesa degli Stati Uniti all’agenzia Bloomberg.\n', '16.58 – Il Cremlino: «I funzionari ucraini hanno smesso di rispondere sui negoziati»\n', 'Continuano i dubbi sull’effettiva possibilità di dialogo tra Mosca e Kiev. Il portavoce del Cremlino, Dmitri S. Peskov, ha riferito ai giornalisti che «i funzionari ucraini hanno smesso di rispondere alla proposta russa di tenere colloqui in Bielorussia».\xa0Secondo il portavoce inoltre gli ucraini starebbero installando «sistemi di lancio multiplo di razzi nei quartieri residenziali di Kiev e altrove». E aggiunge:\xa0«Abbiamo offerto un incontro, ma poi gli ucraini hanno interrotto i contatti. Riteniamo che questa situazione sia estremamente pericolosa». \n', '16.29 – La Russia estromessa dal Consiglio d’Europa\n', '«Il Consiglio d’Europa ha avviato un processo per sospendere l’adesione della Russia». A farlo sapere è il primo ministro polacco Mateusz Morawiecki su Twitter. Una storia che si ripete: la Russia è membro dell’organismo per i diritti umani dal 1996. Nel 2014 venne espulsa dall’assemblea parlamentare del Consiglio d’Europa per l’annessione della Crimea. Fu poi reintegrata nel 2019 con pieni diritti. A dare definitiva conferma alla notizia poco dopo è il ministro degli Esteri italiano Luigi Di Maio, presidente in esercizio del Comitato dei Ministri del Consiglio d’Europa: «Il Comitato dei Ministri del Consiglio d’Europa, di cui l’Italia ha la presidenza, ha preso la decisione di estromettere dalla propria membership la Federazione Russa, ai sensi dell’articolo 8 dello Statuto del Consiglio d’Europa», ha spiegato il ministro. «L’Italia ritiene che si tratti di una misura necessaria alla luce dell’inaccettabile aggressione militare russa ai danni dell’Ucraina, che costituisce una grave violazione del diritto internazionale», ha concluso Di Maio. \n', '16.19 – Lagarde: «Dopo l’invasione russa prezzo del gas a +22%»\n', 'Durante la conferenza stampa all’Ecofin informale di Parigi, la presidente della Bce, Christine Lagarde, ha dato conto dei prezzi alle stelle del gas dopo l’attacco russo. «Dall’invasione della Russia in Ucraina i prezzi del gas sono aumentati di circa il 22,2% per quanto riguarda le importazioni dell’eurozona dalla Russia» ha dichiarato, «i prezzi attualmente sono 6 volte più alti rispetto allo scorso anno. Il prezzo del petrolio è del 54% più alto rispetto all’anno scorso».\n', '16.02 – Mosca: «I colloqui a Minsk non interromperanno l’azione militare»\n', '«I possibili negoziati a Minsk possono iniziare in qualsiasi momento ma non cancellerebbero l’operazione speciale russa in Ucraina». A dirlo è il ministro degli Esteri russo Sergej Lavrov. «Ma prima Kiev deve decidersi: o parla con il nostro Paese o accusa il nostro Paese», ha aggiunto. Il riferimento è a quanto annunciato dal portavoce del Cremlino poche ore fa su una delegazione russa che potrebbe essere inviata a Minsk per negoziare con l’Ucraina. A questo proposito Lavrov ha aggiunto: «Troppo presto per indicare a che livello una delegazione russa potrebbe partecipare ai colloqui».\n', '15.51 – Putin all’esercito ucraino: «Prendete il potere. Vostre autorità banda di drogati e nazisti» \n', 'Il presidente russo Vladimir Putin si rivolge direttamente all’esercito ucraino. L’invito è quello di «prendere il potere» a Kiev e di «rimuovere il presidente Zelensky». In diretta dalla televisione di stato russa il capo del Cremlino ha continuato con parole dure nei confronti delle autorità ucraine: «Stiamo combattendo una banda di drogati e nazisti che si è insediata a Kiev e ha preso in ostaggio l’intero popolo ucraino», ha detto davanti le telecamere, «i banderiti di destra e i neonazisti in Ucraina stanno installando armi pesanti, inclusi sistemi di lancio multiplo di razzi, proprio nei distretti centrali delle principali città, tra cui Kiev e Kharkiv». \n', '15.25 – Macron: «Le sanzioni europee colpiranno i più alti dirigenti russi»\n', 'Il presidente francese Macron ha affermato che le sanzioni europee colpiranno anche «i più alti dirigenti russi». Il Consiglio europeo ha approvato «sanzioni senza precedenti in Russia e Bielorussia, riguarderanno anche personalità russe». «L’Unione europea deve diventare pienamente una potenza più sovrana in materia di energia, tecnologia e questioni militari», ha affermato il presidente francese Emmanuel Macron in un discorso scritto ai legislatori francesi sulla situazione in Ucraina.\xa0Ha anche affermato che l’Europa sta mostrando unità, anche per quanto riguarda le sanzioni contro la Russia. «Questo test conferma a tutti che la nostra Europa non è un’Unione di consumatori, ma un progetto politico di cittadini basato su valori e principi comuni», ha affermato il presidente francese. \n', '14.55 – Bloccati i beni di Putin e Lavrov in Europa\n', 'Oltre alle sanzioni, l’Ue ha deciso di congelare i beni\xa0nel territorio dell’Unione Europea del presidente russo Vladimir Putin e del ministro degli Esteri russo Sergei Lavrov. «Ci stiamo muovendo il più velocemente possibile», ha riferito un funzionario europeo all’agenzia di stampa Reuters, sottolineando che gli Stati membri potrebbero puntare anche al congelamento dei beni e delle ricchezze di altri oligarchi russi sul territorio europeo. \n', '14.45 – La mappa delle esplosioni e le vie di accesso delle truppe russe\n', '14.15 – Putin pronto a inviare una delegazione russa a Minsk per i negoziati con l’Ucraina\n', 'Il presidente russo Putin «è\xa0pronto a inviare a Minsk, in Bielorussia, una delegazione russa composta da rappresentanti del ministero della Difesa, del ministero degli Esteri e dell’amministrazione presidenziale per procedere nei negoziati con la delegazione ucraina». Lo ha detto il portavoce del Cremlino, Dmitry Peskov. In precedenza, il portavoce del Cremlino aveva dichiarato che la Russia riconosce lo status di presidente dell’Ucraina al premier Zelensky. \n', '13.45 – Putin a Xi: «Disponibile a negoziati di alto livello con l’Ucraina»\n', 'La Russia «è\xa0disposta a condurre negoziati ad alto livello con l’Ucraina»: è\xa0quanto riferito dal presidente russo Vladimir Putin durante la telefonata avuta nel primo pomeriggio con l’omologo cinese Xi Jinping parlando della situazione in Ucraina. Il presidente russo «ha introdotto latitudine e longitudine storiche della questione e la situazione e la posizione delle operazioni militari speciali russe nella parte orientale del Paese».\n', '13.30 – Zelensky chiede a Putin di tornare al tavolo delle trattative\n', 'Il presidente ucraino\xa0Volodymyr Zelensky ha nuovamente invitato il presidente russo Vladimir Putin, a\xa0sedersi ad un tavolo delle trattative. Lo riportano le agenzie\xa0russe Tass e Interfax: «Voglio fare appello ancora una volta al presidente della Federazione Russa, i combattimenti sono in corso in tutta l’Ucraina, sediamoci al tavolo\xa0dei negoziati per fermare la morte di persone». Al contempo, il presidente ucraino ha\xa0rivolto un appello ai cittadini europei: «Se avete esperienza di\xa0combattimenti in Europa e non volete stare a guardare\xa0l’indecisione dei politici, potete venire nel nostro paese e\xa0unirvi a noi nella difesa dell’Europa». Nel videomessaggio alla nazione il presidente ucraino ha sottolineato che «l’Europa ha abbastanza forza per fermare questa aggressione, ma come vi difendete se siete così lenti ad aiutarci in Ucraina?». Secondo Zelensky «l’invasione della Russia in Ucraina non è una semplice invasione, bensì l’inizio della guerra contro l’Europa e contro l’unità dell’Europa, contro i diritti umani fondamentali in Europa, contro tutte le regole di convivenza nel continente, contro il fatto che gli Stati europei rifiutano di dividere i confini con la forza».\n', '12.45 – Papa Francesco si presenta a sorpresa dall’ambasciatore russo\n', 'Papa Francesco, in mattinata, si è recato\xa0a sorpresa\xa0nella sede dell’ambasciata russa presso la\xa0Santa Sede per chiedere la\xa0fine dei bombardamenti russi in Ucraina. Il colloquio tra il Pontefice e il\xa0Papa\xa0e l’ambasciatore di Mosca,\xa0Aleksander Avdeev, è durato circa 30 minuti. In precedenza il Pontefice aveva annullato tutte le udienze improrogabili in programma per la mattinata di oggi, 25 febbraio, a eccezione di quella per la presentazione delle lettere credenziali del nuovo ambasciatore greco presso la Santa Sede,\xa0Aikaterini-Katia Georgiou. \n', '12.38 – Zelensky gela Draghi: «Cercherò di spostare l’orario della guerra per poter parlare con lui»\n', '«Oggi alle 10:30 sui fronti di Chernihiv, Gostomel e Melitopol ci sono stati pesanti combattimenti e sono morte molte persone. La prossima volta cercherò di spostare l’orario della guerra per poter parlare con Mario Draghi in un momento specifico. Nel frattempo, l’Ucraina continua a lottare per il suo popolo». A scriverlo è il presidente ucraino Zelensky, riferendosi alla mancata chiamata tra il premier italiano e il presidente ucraino. Nel suo discorso alla Camera, il presidente Draghi aveva comunicato che «ieri, al Consiglio europeo, ha preso parte anche il presidente Zelensky, è stato un momento davvero drammatico, è nascosto in qualche parte di Kiev e ha detto che lui e l’Ucraina non hanno più tempo e che lui e la sua famiglia sono l’obiettivo. È stato davvero un momento drammatico. Oggi, stamattina, mi ha cercato, abbiamo fissato un appuntamento telefonico per le 9,30 (ora italiana) ma non è stato poi possibile fare la telefonata perché il presidente Zelensky non era più disponibile». \n', '12.30 – Cancellato il Gp di Formula 1 in Russia\n', 'È stato cancellato il Gran premio di Russia di Formula 1 in programma a Sochi per il prossimo 25 settembre. La decisione, conseguenza dell’invasione russa in Ucraina, è giunta a seguito del confronto tra «F1, la FIA e le squadre che hanno discusso la posizione del nostro sport – si legge in un comunicato ufficiale della F1 – e la conclusione, inclusa l’opinione di tutte le parti interessate, è che è impossibile tenere il Gran Premio di Russia nelle circostanze attuali». \n', '12.20 – Mattarella: «Inaccettabile distruggere 70 anni di pace»\n', '«Sull’Europa si abbatte una\xa0nuova tragedia\xa0che mette in pericolo pace e libertà. Inaccettabile distruggere 70 anni di pace. Gli italiani devono essere e lo saranno certamente intransigenti, determinati e uniti», ha detto il presidente della Repubblica, Sergio Mattarella, nel suo discorso in riferimento alla\xa0guerra innescata dalla Russia che sta devastando l’Ucraina durante la visita a Norcia, colpita dal terremoto nel 2016.\n', '11.50 – Merkel: «L’attacco russo segna una profonda svolta nella storia dell’Ue»\n', '«Questa guerra di aggressione da parte della Russia segna una profonda svolta nella storia europea del dopo Guerra Fredda». Sono le parole dell’ex cancelliera tedesca, Angela Merkel, all’agenzia di stampa tedesca Dpa. Sino a oggi, l’ex cancelliera tedesca, dopo la fine del suo mandato, si era ritirata a vita privata e non aveva rilasciato alcuna dichiarazione. Nell’intervista, Merkel ha dichiarato che i suoi pensieri sono rivolti al popolo ucraino e al governo di Kiev: «Tutti gli sforzi del governo federale tedesco, dell’Unione europea e dei partner per porre fine a questa guerra di aggressione da parte della Russia e del presidente Putin il più rapidamente possibile hanno il mio pieno sostegno». \n', '11.40 – Il Cremlino: «Riconosciamo Zelensky come presidente dell’Ucraina»\n', 'La Russia riconosce come legittimo presidente dell’Ucraina, Zelensky. Lo riferisce il portavoce del Cremlino, Dmitry Peskov, citato dall’agenzia russa Interfax. Il portavoce di Mosca ha dichiarato: «Sì, certo, Volodimir Zelensky è il presidente dell’Ucraina, sì». \n', '11.30 – La Uefa sposta la finale di CL da San Pietroburgo a Parigi. Il Cremlino: «Vergogna»\n', 'La Uefa\xa0ha deciso di spostare la finale di Champions League\xa0a Parigi da San Pietroburgo, a seguito dell’invasione russa dell’Ucraina. Diversi funzionari hanno riferito che nel pomeriggio di ieri, giovedì 24 febbraio, il presidente francese Macron è stato coinvolto nei colloqui con il capo della Uefa Aleksander Čeferin sul trasferimento della finale in Francia. Non si è fatta attendere la risposta da Mosca, che ha definito tale decisione «vergognosa».\n', '11.00 – Draghi: «Sono tra i giorni più bui della storia europea, siamo pronti a sanzioni ancora più dure»\n', '«L’Italia condanna con assoluta fermezza l’invasione, che giudichiamo inaccettabile. L’attacco è una gravissima violazione della sovranità di uno stato libero e democratico, dei trattati internazionali, e dei più fondamentali valori europei». Lo ha detto il presidente del Consiglio, Mario Draghi, durante l’informativa alla Camera sul conflitto tra Russia e Ucraina. «L’offensiva ha già colpito in modo tragico la popolazione ucraina: il ministero dell’Interno ucraino registra vittime civili. Le immagini a cui assistiamo, di cittadini inermi costretti a nascondersi nei bunker e nelle metropolitane, sono terribili e ci riportano ai giorni più bui della storia europea – ha proseguito il premier -. Si registrano lunghe file di auto in uscita da Kiev e da altre città ucraine, soprattutto verso il confine con l’Ue».\n', '9.45 – Kiev: «Cresce il livello delle radiazioni a Chernobyl». Mosca smentisce\n', '«Ieri unità delle forze russe hanno preso il pieno controllo del territorio nell’area della centrale nucleare di Chernobyl». È quanto affermato dal generale russo Igor Konashenkov, citato dal network russo Sputnik. Il generale russo, nel suo discorso, ha fatto riferimento a un «accordo con un battaglione distinto a difesa dell’impianto nucleare dell’Ucraina sulla sicurezza congiunta delle unità e del sarcofago della centrale nucleare di Chernobyl». Ieri il consigliere del presidente ucraino Zelensky, Mykhailo Podolyak, confermava che le forze ucraine avevano perso il controllo dell’impianto, mentre l’Agenzia atomica internazionale (Aiea) ha espresso «grande preoccupazione per l’occupazione da parte delle forze russe dell’impianto nucleare: bisogna evitare ogni azione che possa mettere a rischio le strutture nucleari del Paese». E oggi, l’agenzia nucleare ucraina ha lanciato un nuovo allarme, segnalando che si è rilevato «un forte incremento dei livelli di radiazioni nella zona dell’impianto nucleare». Al contempo, il ministero della Difesa russo ha smentito Kyïv, dichiarando che «il livello di radiazioni nell’area della centrale nucleare di Chernobyl è normale».\n', '9.20 – Le truppe russe sono entrate a Kiev\n', 'Le forze russe sono entrate nel distretto settentrionale di Obolon, uno dei dieci distretti in cui è suddivisa la città di\xa0Kyïv, a circa 10 chilometri dalla sede del parlamento ucraino, secondo quanto riferito dal ministero della Difesa di Kiev in un tweet. Il ministero ha chiesto ai cittadini di «informare le autorità ucraine sugli spostamenti delle truppe russe», e ha invitato «gli ucraini a preparare molotov» per difendersi da possibili attacchi. Inoltre, il ministero della Difesa ucraino ha richiesto ai residenti «di non uscire di casa e di mettersi al sicuro». \n', '\n', 'Il tuo browser non supporta il tag iframe\n', '8.40 – Kiev: «L’esercito russo è alle porte della capitale»\n', '«Le truppe aviotrasportate delle forze armate ucraine combattono nelle zone di Dymer e Ivankiv», rispettivamente a 45 e 80 chilometri dalla capitale ucraina, dopo «l’avanzata di un gran numero di mezzi blindati del nemico», si legge in un tweet del ministero della Difesa dell’Ucraina. Inoltre, «l’esercito russo avrebbe sequestrato due veicoli militari ucraini, mentre i militari russi hanno indossato le uniformi ucraine e si stanno dirigendo verso il centro di Kiev». È l’allarme lanciato dal ministero della Difesa ucraino. \n', '8.20 – Kiev: «Oggi sarà il giorno più difficile»\n', '«Gli attacchi a Kiev con missili da crociera o balistici stanno continuando. Oggi sarà il giorno più difficile». Lo ha riferito il consigliere del ministero dell’Interno ucraino, Anton Gerashchenko, sottolineando che «il piano del nemico è di sfondare con i carri armati da Ivankiv e Chernihiv fino a Kiev». \n', '8.10 –\xa0Iran: «L’espansione della Nato a Est è una seria minaccia»\n', 'Un’espansione a Est della Nato rappresenta «una seria minaccia alla stabilità e alla sicurezza di Paesi indipendenti in varie aree». Lo ha affermato il presidente iraniano, Ebrahim Raisi, nel corso di un colloquio telefonico con il capo di stato russo Vladimir Putin, secondo quanto riferito dall’agenzia Irna.\xa0\n', '7.45 – L’avanzata delle truppe russe verso Kiev\n', 'La viceministra della Difesa, Hanna Malyar, ha dichiarato che le truppe russe potrebbero entrare nel villaggio di Vorzel, un sobborgo occidentale di Kiev a circa 30 chilometri dal centro della capitale.\xa0Le persone stanno correndo in cerca di riparo a Kiev, mentre il suono delle sirene e delle esplosioni risuona per la città dalle 7.30 ora locale (6.30 ora italiana).\n', '\n', 'Il tuo browser non supporta il tag iframe\n', '7.25 – Il rublo recupera sul dollaro, russi oggi a Kiev\n', 'Il rublo recupera sul dollaro dopo il crollo di ieri e le sanzioni in arrivo da parte della comunità internazionale. La valuta di Mosca ha recuperato sul biglietto verde il 4,4%. Al cambio attuale per un dollaro ci vogliono 84,74 rubli. La Banca Centrale russa ha annunciato misure di sostegno agli istituti di credito del paese sanzionati dagli Stati Uniti. La vice ministra degli Esteri ucraina Hanna Malyar ha detto che i russi potrebbero arrivare nei villaggi vicino a Kiev nella giornata di oggi. I militari stanno difendendo le posizioni su quattro diversi fronti nel Paese, nonostante siano in numero inferiore rispetto alle truppe russe. \n', '6.20 – L’aeroporto sotto attacco\n', 'Le forze russe hanno iniziato alle 6.10 (le 5.10 ora italiana) a bombardare l’aeroporto di Velyka Omelyana, a 4 chilometri da Rivne, cittadina del nordovest dell’Ucraina a circa 300 chilometri da Kiev e 160 dal confine con la Polonia. Lo ha dichiarato il capo dell’Aeronautica militare ucraina nello scalo. Alcuni residenti testimoniano di violente esplosioni. L’attacco è confermato anche dalle autorità locali. Secondo i militari, c’è stata un’esplosione che ha distrutto la pista di riserva. Nessuno è rimasto ferito, hanno aggiunto. Il ministro degli Esteri ucraino Dmytro Kuleba ha denunciato sul suo account su Twitter, «l’orribile lancio di missili russi su Kiev» che avrebbe provocato almeno 3 feriti. «L’ultima volta che la nostra capitale ha subito qualcosa di simile è stato nel 1941, quando è stata attaccata dalla Germania nazista. L’Ucraina ha sconfitto quel demone e sconfiggerà anche questo». Secondo il governo di Kiev l’antiaerea ha abbattuto un missile russo, che si è schiantato su un palazzo provocando un incendio. \n', '3.30 – I bombardamenti russi su Kiev\n', 'La capitale dell’Ucraina Kiev si trova sotto i bombardamenti della Russia. Che ha attaccato l’aeroporto di Velyka Omelyana. Secondo il consigliere del ministero degli Interni ucraino, Anton Gerashchenko, sulla capitale sono stati lanciati missili da crociera o balistici. La Cnn dice che due esplosioni si sono ascoltate nitidamente nel centro della città e un’altra in lontananza. Gli scoppi sono stati avvertiti in vari distretti della capitale ucraina alle 4:22 ora locale (3:22 ora italiana). Secondo l’Ukrainska Pravda le forti esplosioni sono dovute al fatto che le forze ucraine potrebbero aver abbattuto un missile o un aereo russo. Intorno alle 4.30 ora locale (le 3.30 in Italia) i residenti nell’area di Osokorki hanno sentito due potenti esplosioni. \n', '2.40 – Von der Leyen: «Putin deve fallire e fallirà»\n', '«Questi eventi segnano l’inizio di una nuova era. Putin sta cercando di soggiogare un paese europeo amico. Sta cercando di ridisegnare la mappa dell’Europa con la forza. Colpiremo il 70% del mercato finanziario russo. Putin deve fallire e fallirà». Lo ha dichiarato dopo il Consiglio europeo straordinario la presidente della Commissione europea, Ursula von der Leyen, che\xa0ha illustrato le misure restrittive concordate dai leader europei. Le sanzioni riguardano cinque principali settori strategici, ossia finanziario, l’energia (la raffinazione del petrolio), i trasporti, la il comparto di sviluppo tecnologico e i visti.\n', '2.10 – La caduta dell’Isola dei Serpenti\n', 'Nella notte l’Ucraina ha perso il controllo della piccola Isola dei Serpenti, nel Mar Nero, a circa 45 km dalla costa della Romania. Lo ha ammesso il servizio della guardia costiera locale, citato dalla Tass: «Stando alle informazioni che abbiamo, l’Isola dei Serpenti è stata presa», dice la guardia costiera, aggiungendo di aver perso i contatti con il personale ucraino sull’isolotto, praticamente disabitato, che fa parte dell’oblast di Odessa. Secondo il Kyiv Independent, 13 guardacoste sarebbero stati uccisi dai russi nel tentativo di difendere l’isola. Intanto l’agenzia di stampa Tass riferisce che almeno 14 volte nella giornata di ieri proiettili ucraini sono caduti nella regione di Rostov che si trova nel sul della Russia. La Tass non ha citato vittime, ma precisa, che sugli episodi sono stati avviati procedimenti penali e che, tra gli obiettivi colpiti, è stato distrutto un edificio utilizzato dal dipartimento delle guardie di frontiera dell’FSB nella regione di Rostov. \n', '1.30 – Blinken vs Putin\n', 'Il segretario di Stato americano Antony Blinken si è detto convinto che Mosca cercherà di rovesciare il governo ucraino. «Non c’è bisogno di intelligence per dire che è esattamente ciò che vuole il presidente Putin. Ha chiarito che vorrebbe ricostituire l’Impero Sovietico, a parte questo vorrebbe una influenza sui paesi vicini che un tempo facevano parte del blocco sovietico», ha detto alla Cnn. Il presidente dell’Ucraina Volonymyr Zelensky ha detto che dall’inizio dell’attacco sono morti 137 cittadini ucraini.\n', 'A cura di Giada Giorgi, Maria Pia Mazza, Alessandro D’Amato']"
773,news-907087,Il caso dell’auto schiacciata da un blindato a Kiev: i mezzi erano tre. L’esercito ucraino aveva denunciato il furto,https://www.open.online/2022/02/25/auto-schiacciata-blindato-kiev-mezzi-rubati,2022-02-25 22:01:00,"['Il caso dell’auto schiacciata da un blindato a Kiev: i mezzi erano tre. L’esercito ucraino aveva denunciato il furto\n', '\n', 'Fin dalle prime ore del mattino le autorità ucraine avevano denunciato il furto di alcuni mezzi da parte di sabotatori infiltrati\n', 'In un precedente articolo avevamo ricostruito, attraverso tre video, la vicenda dell’auto civile schiacciata da un mezzo militare, un blindato Strela-10. In una delle riprese si intravede sullo sfondo un Ural-4320, protagonista di quello che sembrava essere un episodio separato nel distretto di Obolon, nella capitale Kiev. I tre soldati a bordo di quest’ultimo sono stati uccisi da degli uomini armati presenti sul posto. Ciò che risulterebbe strano è che indossavano le divise ucraine, ma di fatto le forze armate ucraine avevano denunciato precedentemente la presenza di soldati russi con indosso le proprie divise e il furto di alcuni mezzi che si erano introdotti proprio nel distretto di Obolon.\n', 'Le divise ucraine\n', 'Secondo il generale Battisti, ospite durante il programma Quarta Repubblica, il mezzo Strela-10 potrebbe essere ucraino: «Quel carro armato del video è un carro anti aereo in dotazione dell’esercito ucraino che probabilmente ha perso il controllo, perché un carro da solo non potrebbe mai girare per Kiev sarebbe stato abbattuto». Come vedremo tra poco, il mezzo non era uno solo.\n', 'Dal video realizzato sul posto, e diffuso suoi social, nella divisa di uno dei soldati abbattuti è presente la bandiera ucraina. Le divise sono ancor più visibili negli scatti del fotografo Sergei Supinsky su Getty-images (qui e qui).\n', 'L’accusa dei soldati russi travestiti da ucraini\n', 'Dalle foto pubblicate su Getty-images leggiamo la seguente descrizione:\n', 'EDITORS NOTE: Graphic content / An Ukrainian military medic (C) approaches the bodies of Russian servicemen wearing a Ukranian service uniform lying beside and inside a vehicle after they from a raiding party were shot during a skirmish in the Ukrainian capital of Kyiv on February 25, 2022, according to Ukrainian service personnel at the scene. – Russian forces are approaching Kyiv from the north and northeast, Ukraine’s army said, with rising fears the capital could fall on the second day of Moscow’s offensive. (Photo by Sergei SUPINSKY / AFP) (Photo by SERGEI SUPINSKY/AFP via Getty Images)\n', 'A sostenere che fossero soldati nemici è la stessa pagina Facebook delle forze armate ucraine, in un post pubblicato alle 9:48 ora italiana: «Le ЗСУ [Forze armate dell’Ucraina, ndr] hanno abbattuto il nemico ДРГ [Gruppo di sabotaggio e ricognizione, ndr] a Obolon» («ЗСУ ЗНИЩИЛИ ВОРОЖУ ДРГ ПРОТИВНИКА НА ОБОЛОНІ»).\n', 'L’avvertimento dell’esercito ucraino sugli infiltrati\n', 'In un post delle ore 8:08, la pagina Facebook delle Forze armate ucraine metteva in allerta la cittadinanza per quanto riguarda la possibilità di infiltrati. Attenzione allo screenshot sotto riportato e alla traduzione fornita da Facebook: non dicono che «L’avversario sta usando la nostra tecnica», ma «Il nemico usa il nostro equipaggiamento» (Open Fact-checking si è avvalso di un traduttore madrelingua russo e ucraina per questa verifica).\n', 'Lo stesso messaggio era stato diffuso via Twitter (archiviato qui), rimandando a un post delle 7:53 pubblicato nella pagina Facebook ufficiale del gruppo ucraino di anti-terrorismo Joint Forces Operation: «Le truppe di sabotaggio e ricognizione delle forze armate russe utilizzano veicoli sequestrati alle forze militari ucraine per penetrare in profondità e nelle retrovie delle posizioni ucraine».\n', '[Una nota necessaria: durante la stesura di questo articolo, l’account Twitter @ArmedForcesUkr è stato sospeso. Il tweet sopra riportato era stato condiviso dall’account ufficiale dell’esercito ucraino (vedi screenshot sotto). Aggiornamento: l’account è stato ripristinato intorno alle ore 22:30]\n', 'La denuncia del furto dei mezzi e l’invito all’azione\n', 'In un post delle ore 8:50, la pagina Facebook delle Forze armate ucraine denunciava il furto di mezzi militari ad opera di sabotatori russi. Nel comunicato dichiarano che i soldati avrebbero preso possesso delle divise ucraine.\n', 'Alle 8:56, l’account Twitter ufficiale dell’esercito ucraino pubblica un avviso risvolto ai cittadini per informarli del furto dei mezzi e della presenza dei sabotatori russi nel distretto di Obolon. L’esercito chiede, inoltre, di essere informato sul movimento dei mezzi, invitando gli stessi all’utilizzo di molotov.\n', 'Tutti questi messaggi sono successivi a un post Facebook delle 7:52, quello dove la vice ministra della Difesa ucraina Anna Malar nel quale denuncia il furto dei mezzi e del travestimento da parte di soldati russi. Il comunicato è stato successivamente aggiornato, annunciando che i mezzi sono stati fermati e che non risultano essere quelli scomparsi dalla città di Sumy (Суми) a est di Kiev.\n', 'Gli altri due mezzi ripresi nei video\n', 'Contrariamente da quanto affermato dal generale Battisti, ospite durante il programma Quarta Repubblica, non risulta che vi fosse un unico mezzo coinvolto nella vicenda. Nel video diventato virale nella mattinata del 25 febbraio 2022 si vedeva effettivamente un unico Strela-10, ma grazie agli altri video scopriamo che c’era anche un altro blindato dello stesso tipo e un Ural-4320 con a bordo un cannone antiaereo ZU-23 (visibile in questo scatto).\n', 'Il secondo Strela-10 è presente in un altro video pubblicato via Twitter, molto più lungo degli altri e della durata di 2:20 minuti, così come nelle altre riprese diffuse in un ulteriore tweet. Temporalmente, questo secondo blindato anticipa quello che poi andrà a schiacciare l’auto civile.\n', 'La scena del mezzo che ha schiacciato l’auto\n', 'Attraverso un video, è possibile notare come il blindato Strela-10 sia partito contromano dalla rotonda in fondo al viale, procedendo inizialmente a velocità moderata per poi accelerare una volta entrato nella corsia di destra. Ad un certo punto, gira verso sinistra andando a colpire in pieno proprio l’unica auto in arrivo dalla direzione opposta.\n', '\n', 'Il tuo browser non supporta il tag iframe\n', 'Poco dopo, il blindato effettua una retromarcia schiacciando nuovamente l’auto, fermandosi in mezzo alla strada per poi ripartire e scomparire dalla scena.\n', 'In un altro video, ripreso in un momento precedente da un edificio nei pressi della rotonda in fondo al vialone, si vede uno dei due Strela-10 effettuare un testacoda. Visto che il blindato che aveva schiacciato l’auto proveniva contromano, è possibile che questo abbia “sbagliato strada” per poi dirigersi verso il vialone seguendo gli altri due mezzi militari.\n']"
774,news-907231,"Scontro Mosca-Facebook, il social non ferma il fact-checking (come chiede il Cremlino): «Continueremo a far sentire le voci dei russi»",https://www.open.online/2022/02/25/crisi-ucraina-facebook-vs-russia,2022-02-25 21:41:00,"['Scontro Mosca-Facebook, il social non ferma il fact-checking (come chiede il Cremlino): «Continueremo a far sentire le voci dei russi»\n', '\n', 'L’ente statale russo per il controllo sui media non ha preso bene il rifiuto di Meta di sospendere il fact checking indipendente sui contenuti relativi al conflitto in Ucraina e ha annunciato restrizioni dell’accesso a Facebook \n', '«Ieri le autorità russe ci hanno ordinato di fermare il fact-cheking indipendente sul contenuto postato su Facebook di quattro organizzazioni media controllate dallo Stato. Abbiamo rifiutato. E, come risultato, hanno annunciato restrizioni nell’utilizzo del servizio». A raccontare quanto sta accadendo nell’universo Facebook mentre l’offensiva russa contro l’Ucraina va avanti per il secondo giorno è Nick Clegg, il presidente per i global affairs di Meta, la società a cui fa capo Facebook. I cittadini russi – ha continuato a spiegare Clegg – usano le app di Meta «per esprimersi e organizzarsi per l’azione. Vogliamo che continuino a far sentire la loro voce, condividere ciò che sta accadendo e organizzarsi tramite Facebook, Instagram, WhatsApp e Messenger». Nel pomeriggio è arrivata però la contromossa di Mosca al rifiuto di Facebook di sospendere il fact checking indipendente sui contenuti relativi al conflitto in Ucraina. L’ente statale russo per il controllo sui media (Roskomnadzor) ha annunciato l’imposizione di una parziale restrizione dell’accesso a Facebook (Meta Platforms, Inc.), come comunicato dallo stesso ente.\n', 'A scatenare l’ira di Mosca è stato in particolare il fatto che Facebook abbia imposto pesanti limitazioni ai contenuti condivisi dagli account dei media di Stato russi, operando un controllo indipendente su quei post che evidentemente considerava non aderenti al vero. Stando a quanto si apprende, questo modo di agire sarebbe contrario alla legge russa. «In conformità con la decisione della Procura generale in merito al social network Facebook – si legge nel messaggio dell’ente statale per il controllo sui media – a partire dal 25 febbraio 2022, Roskomnadzor, in conformità con la legge, adotta misure per limitare parzialmente l’accesso». \n', 'Tra i media di Stato, i cui contenuti avrebbero subito delle limitazioni perché per Facebook sarebbero difformi dal vero, viene menzionata l’agenzia di stampa RIA Novosti, il canale televisivo Zvezda, i siti di informazione Lenta.ru e Gazeta.ru. La società Meta ha ignorato le richieste dell’ente statale di controllo di ammettere i contenuti di queste testate sulle proprie piattaforme. Di qui la decisione della Procura generale russa, presa di concerto con il ministero degli Esteri, che ha etichettato il social network di Mark Zuckerberg come uno strumento impiegato nella «violazione dei diritti e delle libertà fondamentali delle singole persone e dei cittadini russi». ']"
775,news-907251,"Scoppia il caso su Ivan Urgant, dopo il post contro la guerra non va in onda il suo show sulla tv pubblica russa",https://www.open.online/2022/02/25/crisi-ucraina-sospeso-programma-ivan-urgant,2022-02-25 20:46:00,"['Scoppia il caso su Ivan Urgant, dopo il post contro la guerra non va in onda il suo show sulla tv pubblica russa\n', '\n', 'Secondo i vertici della tv russa Pervyj kanal, la sospensione del programma del conduttore di «Ciao» è solo dovuta agli eventi in corso\n', 'Il programma del conduttore russo Ivan Urgant, «Evening Urgant», non è andato in onda ieri 24 febbraio e non andrà in onda neanche questa sera 25 febbraio. La decisione della tv pubblica russa Pervyj kanal, riferisce il Post, sarebbe stata spiegata dai vertici come inevitabile per: «gli importanti eventi socio-politici», cioè il conflitto russo-ucraino in corso da 48 ore. Ma il sospetto sollevato dal sito di Meduza è la programmazione sia cambiata solo dopo il post pubblicato da Urgant sul conflitto in corso. Il celebre conduttore di «Ciao» si era schierato contro l’attacco russo in Ucraina, dopo che aveva pubblicato un post con un’immagine completamente nera e la didascalia: «Paura e dolore, no alla guerra». I vertici della tv russa Pervjj kanal sostengono comunque che per il momento Urgant non è stato licenziato.']"
776,news-907219,"Alta tensione nel Mar Nero, Kiev accusa: «Razzi russi contro le navi del grano». Colpito un mercantile – Il video",https://www.open.online/2022/02/25/crisi-ucraina-razzi-russia-mercantile-mar-nero-video,2022-02-25 20:28:00,"['Alta tensione nel Mar Nero, Kiev accusa: «Razzi russi contro le navi del grano». Colpito un mercantile – Il video\n', '\n', 'Secondo il governo ucraino, una nave da guerra russa ha colpito due mercantili stranieri che stavano per caricare grano in un porto del Mar Nero\n', 'La nave mercantile Namura Queen battente bandiera di Panama è stata colpita da un razzo mentre si trovava a largo dell’Ucraina nel Mar Nero. A bordo della nave è scoppiato un incendio a poppa, subito messo sotto controllo, come ha spiegato l’armatore ucraino Stark Shopping all’agenzia Reuters. La nave era diretta al porto di Yuzhny per caricare grano. Sul posto è intervenuto il rimorchiatore P&O Star che ha soccorso l’equipaggio: «La situazione è sotto controllo» ha aggiunto l’armatore ucraino. Secondo il ministero dei trasporti ucraino la nave è stata colpita da razzi russi.']"
777,news-907093,"Zelenksy ricompare per strada a Kiev : «Siamo qui, difendiamo l’Ucraina» – Il video",https://www.open.online/2022/02/25/crisi-ucraina-zelensky-strada-kiev-video,2022-02-25 18:39:00,"['Zelenksy ricompare per strada a Kiev : «Siamo qui, difendiamo l’Ucraina» – Il video\n', '\n', 'Il messaggio del presidente ucraino alle speculazioni delle ultime ore che lo volevano rinchiuso in un bunker o peggio in fuga dalla capitale\n', 'Nessuna fuga da Kiev per il presidente ucraino Zelensky, ricomparso intorno alle 18 ora italiana in un video in cui si mostra per strada circondato da quattro persone. Quasi alla fine del secondo giorno di conflitto tra Ucraina e Russia, Zelensky in tuta militare dice nel filmato: «Siamo qui, siamo a Kiev, stiamo difendendo l’Ucraina». Il video arriva come una risposta alle voci circolate nelle ore precedenti che volevano il presidente ucraino nascosto in un bunker. ']"
778,news-906741,"Ucraina, occupazione o trattativa? Quali scenari per l’«imperialismo irrazionale» di Putin – L’intervista",https://www.open.online/2022/02/25/ucraina-imperialismo-putin-perche-scenari,2022-02-25 17:08:00,"['Ucraina, occupazione o trattativa? Quali scenari per l’«imperialismo irrazionale» di Putin – L’intervista\n', '\n', 'Dai negoziati anti Nato alla pura ambizione ideologica, l’analista e docente di relazioni internazionali all’Università di San Pietroburgo Ilya Matveev spiega che cosa c’è dietro l’invasione dell’Ucraina e cosa ci si deve aspettare\n', 'Al secondo giorno di bombardamenti in Ucraina, è ancora difficile mettere in fila gli eventi. Dopo mesi di tensioni, in cui la Russia sembrava voler provocare l’Occidente per guadagnare spazio contro la Nato, Vladimir Putin ha deciso di invadere l’Ucraina e di marciare militarmente verso Kiev. Le ultime notizie parlano di una riapertura dei negoziati da parte di Mosca: Putin, che sta assediando i territori ucraini, punta a demilitarizzare il Donbass e ad azzerare le ambizioni di Volodymyr Zelensky di entrare nell’Alleanza atlantica. Eppure, se l’obiettivo di Putin era quello di indebolire la Nato, sembra aver mancato l’obiettivo. A tal punto che analisti, politici e giornalisti hanno iniziato a chiedersi se Putin fosse impazzito. \n', 'A inizio febbraio, in piena escalation con l’Ucraina, il Financial Times aveva ribattezzato Putin “Vlad the mad”. Pochi giorni fa, il ministro della Difesa britannico Ben Wallace ha detto che «Putin è andato completamente fuori di testa». Ma quanto è probabile che sia davvero così? «Non penso che Putin sia impazzito», dice a Open\xa0Ilya Matveev, ricercatore e professore di economia politica a San Pietroburgo e co-autore del popolare podcast\xa0Political Diary. «Penso piuttosto che abbia avuto fin dall’inizio una visione e un intento puramente imperialista. Questo è ormai certo. Basta guardare ai due discorsi che ha fatto prima del riconoscimento del Donbass e prima dell’invasione. Non vedo una ragione razionale dietro questa guerra». \n', 'Un «imperialismo irrazionale»\n', 'Spiega Matveev che il focus iniziale (e dichiarato) di Putin era quello di contrastare la Nato. Per mesi ha tirato in ballo la difesa della sicurezza nazionale contro la «pericolosa» espansione degli Alleati verso Est. Era opinione condivisa che il presidente russo stesse usando la minaccia dell’attacco a Kiev per negoziare con l’Occidente in questi termini: «Io stesso credevo ci fossero delle motivazioni più razionali dietro alla crisi», dice Matveev. «Ma è ormai chiaro che il suo intento non si può ridurre a quello». Anche perché ora l’Alleanza atlantica si espanderà per forza di cose: «La Finlandia e la Svezia non potranno fare altro che unirsi nei prossimi mesi – sottolinea Matveev -. Cos’altro potrebbero fare se la Russia passa all’azione militare? La stessa Ucraina confina con quattro Paesi Nato: come può questa invasione essere qualcosa a tutela della sicurezza nazionale? È tutt’altro». \n', 'Durante il suo discorso – ricco di revisionismo storico – Putin ha fatto appello a una cosiddetta “Russia storica”, che includerebbe anche l’Ucraina stessa nei suoi confini. «Quella che ha presentato Putin è una visione molto più simile alla Russia imperiale che a quella sovietica, a cui lui ha detto di appellarsi – dice Matveev,- e sulla quale sta giustificando la sua espansione». La motivazione dell’invasione è una, dunque, che Matveev definisce «imperialismo irrazionale». Ma il presidente russo non è l’unico nel suo entourage ad avere una visione simile. L’élite politica vicina al premier condivide con lui l’ideologia imperialista e colonialista, e concorda sul fatto che l’Ucraina non sia considerabile un Paese. La Russia, secondo questa idea «incredibilmente radicata», si sente giustificata a conquistarla. «L’idea diffusa è che Mosca stia semplicemente reclamando qualcosa di suo». Il revisionismo storico e la disinformazione tramite i media vicini al Cremlino non sono solo una narrativa per i media: sono qualcosa in cui Putin «crede davvero», e che lo ha spinto a fare cose «irrazionali» che porteranno la Russia a «soffrire per decenni».\n', 'Due scenari\n', 'A fronte degli ultimi sviluppi, secondo Matveev gli scenari che si aprono ora sono due: l’Ucraina e la Russia negozieranno un accordo totalmente sbilanciato su Mosca, che comprende la rinuncia alla Nato per Kiev, la completa smilitarizzazione del Donbass e il riconoscimento della Crimea.« È lo scenario migliore al momento, anche se per niente positivo», dice. Ma il peggiore è ben oltre: che la Russia catturi o anche uccida il presidente Zelensky, che occupi l’intero Paese e insedi un governo vicino al Cremlino. A quel punto la Russia avrebbe occupato militarmente un Paese di 44 milioni di persone. Il primo scenario resta ancora aperto, e non solo perché Putin ha già aperto ai negoziati. «A questo punto per Kiev è impossibile ambire alla Nato – nota Matveev -, e continuare su quella strada significherebbe venire annientati». \n', 'Il margine dell’Occidente: «Nessuno»\n', 'Cosa può fare l’Occidente a questo punto? «Direi nulla», dice Matveev. Militarmenre, Joe Biden ha già detto che non manderà truppe americane in Ucraina. Dal punto di vista delle sanzioni, sicuramente faranno male all’economia russa. Ma non potranno «in alcun modo» distruggerla. «Probabilmente – nota Marveev – la Russia diventerà il nuovo Iran». \n', 'Chi sta con Putin?\n', 'Ci sono diversi Paesi sul cui supporto la Russia può contare anche dopo l’invasione. La Cina, che aveva già definito le sanzioni «immorali» e che è già in conflitto con l’occidente, è tornata a parlare ponendosi come Paese mediatore dei negoziati con Kiev – complice il fallimento della diplomazia di Ue, Usa e Regno Unito. Il ministro degli Esteri cinese ha detto che la Nato ha lasciato poche alternative a Mosca, e ora Pechino ha chiarito di supportare Putin. «È un’alleanza di convenienza: i nemici dei miei nemici sono miei amici», dice Matveev. Ma i veri amici della Russia sono in realtà molto spaventati da Mosca: la Bielorussa è dipendente al 100% dalla Russia e così il Kazakhistan. L’Armenia, che sarebbe una democrazia indipendente, lo diventa anche lei in virtù della minaccia dell’Azerbaijan. «Siamo davanti al puro imperialismo», conclude Matveev. «Alla pura ideologia. Ed è una tappa storica: non si torna indietro». \n', 'Immagine di copertina: EPA/THIBAULT CAMUSElaborazione grafica: Vincenzo Monaco']"
779,news-906867,Putin torna in tv: «Se l’esercito ucraino prende il potere possiamo trovare un accordo» – Il video,https://www.open.online/2022/02/25/ucraina-vs-russia-putin-esercito-kiev-video,2022-02-25 16:36:00,"['Putin torna in tv: «Se l’esercito ucraino prende il potere possiamo trovare un accordo» – Il video\n', '\n', 'Il presidente russo ha definito le autorità ucraine «una banda di drogati e neonazisti che si è insediata a Kiev e ha preso in ostaggio l’intero popolo»\n', 'Vladimir Putin torna in tv e attacca duramente il presidente ucraino Volodymyr Zelensky, lanciando un appello all’esercito di Kiev perché lo rimuova. In un discorso rilasciato oggi, 25 febbraio, il presidente russo ha definito le autorità ucraine «una banda di drogati e neonazisti che si è insediata a Kiev e ha preso in ostaggio l’intero popolo». Nel corso dello stesso intervento, Putin ha chiesto all’esercito ucraino di «prendere il potere» a Kiev e di rimuovere Zelensky. Secondo il presidente russo, questo favorirebbe le trattative con Mosca: «Sarà più facile per voi trovare un accordo con noi», ha detto. Oggi il portavoce del Cremlino, Dmitry Peskov, ha detto che Putin è pronto a trattare con Kiev. Mosca tuttavia ha chiarito che i negoziati «non escluderebbero l’operazione militare russa in Ucraina».']"
780,news-906709,"Ucraina, via libera del Cdm al decreto: pronti 174 milioni di euro per rafforzare l’impegno militare dell’Italia",https://www.open.online/2022/02/25/ucraina-governo-draghi-decreto,2022-02-25 15:21:00,"['Ucraina, via libera del Cdm al decreto: pronti 174 milioni di euro per rafforzare l’impegno militare dell’Italia\n', '\n', 'L’investimento sarà di 152 milioni di euro nel 2022 e di 21 milioni di euro nel 2023\n', 'Il Consiglio dei ministri ha approvato il «decreto legge sulle disposizioni urgenti sulla crisi in Ucraina». Secondo quanto riferiscono fonti citate dall’agenzia stampa Ansa, tra le misure è incluso un pacchetto da 174 milioni di euro per rafforzare l’impegno militare della Nato dopo l’invasione russa. Tra gli obiettivi, c’è anche quello di aumentare la sorveglianza navale e la sorveglianza dello spazio aereo dell’Alleanza. L’investimento sarà di 152 milioni di euro nel 2022 e di 21 milioni di euro nel 2023.']"
781,news-906537,"«Washington ha fallito»: le voci degli ucraini d’America, separati dalle famiglie e delusi dalla politica Usa",https://www.open.online/2022/02/25/guerra-ucraina-interviste-new-york,2022-02-25 14:55:00,"['«Washington ha fallito»: le voci degli ucraini d’America, separati dalle famiglie e delusi dalla politica Usa\n', '\n', 'Viaggio nello Ukrainian Village di New York, tra i timori per la guerra in patria e le critiche al Paese di adozione: «Le sanzioni non bastano, il Congresso si è mosso in ritardo»\n', 'NEW YORK – In punta di piedi sullo sgabello, Vitalii aggancia alla vetrina l’ultimo lembo della bandiera ucraina. Un fascio di luce si allunga sulla sala del Veselka, piena di clienti ma avvolta in un silenzio surreale. Una signora sulla sessantina sfoglia il giornale, spiluccando controvoglia il suo holubtsi. All’esterno del ristorante, tra Second Avenue e Ninth Street, un gruppo di ragazzi attende in coda con lo sguardo fisso sui cellulari. «Sapevamo che sarebbe successo, prima o poi. Lo sapevamo tutti, qui», dice Vitalii togliendosi il grembiule, e abbracciando l’isolato tappezzato di bandiere giallo-blu. «Era chiaro che Putin non si sarebbe accontentato della Crimea, e che si sarebbe spinto oltre. Non sapevamo fino a dove, ma il vero problema è che non è stato fatto abbastanza per fermarlo, neanche dagli Stati Uniti».\n', 'Vitalii 30 anni, lavora come cameriere a New York, nel cuore dell’Ukrainian Village, o Little Ukraine, nella zona Est di Manhattan. Il quartiere ospita, assieme a Brighton Beach, gran parte dei circa 150 mila cittadini ucraini che attualmente risiedono nella città, la comunità più numerosa in tutti gli Stati Uniti. I primi cercarono riparo a New York durante e dopo la Seconda Guerra Mondiale, altri arrivarono tra gli anni ’70 e ’80. «Io sono negli Stati Uniti da 10 anni», dice Vitalii, «ma a Kiev c’è il mio cuore, la mia famiglia». Nella capitale ucraina, ora sotto assedio delle truppe russe, Vitalii ha lasciato i genitori e la nonna. L’ultima volta che è stato a Kiev, a fine gennaio, ha provato a convincerli a seguirlo negli Stati Uniti: «Mi hanno risposto che, finché l’Ucraina non verrà cancellata dalle mappe, non se ne andranno. Quella è casa loro, mi hanno detto. Ma loro sono tutto quello che ho».\xa0\n', 'Con l’esercito russo ormai alle porte della capitale, Vitalii non sa se riuscirà a tornare: «Non mi interessa combattere, non sarei d’aiuto in alcun modo. Vorrei soltanto stare accanto ai miei genitori. Non posso lasciarli soli, non in un momento come questo», sussurra con la voce rotta. Uno sguardo al cellulare, un altro alla bandiera appesa alla vetrina del ristorante. «Il mio Paese rischia di scomparire e la politica cosa ha fatto? Sì, gli Stati Uniti hanno approvato un pacchetto di sanzioni, ma è troppo poco e troppo tardi». A pochi passi dal Veselka, fuori dalla St. George Ukrainian Catholic Church, fulcro della comunità cattolica del quartiere, un gruppo di persone parla animatamente. Una ragazza osserva attraverso una vetrina il discorso con cui, poche ore prima, il presidente statunitense Joe Biden ha annunciato le sanzioni contro Mosca.\n', '«Come si può pensare che sia abbastanza? Putin vuole uccidere i nostri figli, i nostri genitori, i nostri amici, e questo è tutto quello che riusciamo a fare?», dice. Svetlana ha 22 anni. Tra le mani stringe una foto della sua famiglia. Ha perso la madre quando era bambina. Il padre e i due fratelli più piccoli vivono a Mykolaiv, città di 500 mila abitanti a Est di Odessa. «Sono appena stata alla chiesa di St. George a pregare, è la prima volta che lo faccio, ma non mi è rimasto nient’altro a cui aggrapparmi. Dove la politica non è arrivata, spero che possa arrivare la fede». «La politica statunitense si è mossa troppo lentamente», rincara Andrij Dobriansky, portavoce dello Ukrainian Congress Committee of America (Ucca), organizzazione che rappresenta gli interessi dei cittadini ucraini negli Stati Uniti e che ha sede nel cuore dell’Ukrainian Village.\n', 'Nel 2014, durante le prime settimane del conflitto nel Donbass, lo Ukrainian Congress Committee of America si occupò di mandare al fronte forniture mediche ed equipaggiamento per i soldati ucraini, e di garantire cure negli Stati Uniti ai feriti di guerra. Da tempo, dice Dobriansky, «chiediamo ai membri del Congresso un piano di lungo periodo per tutelare l’Ucraina, e permetterle di difendersi in caso di aggressione». Sforzi che, però, sono rimasti impigliati più volte nelle maglie della trattativa politica tra Democratici e Repubblicani. «Serve un Lend-Lease Program sul modello di quello messo in campo durante la Seconda Guerra Mondiale», dice Dobriansky. Il riferimento è alla legge firmata nel 1941 dall’allora presidente statunitense Franklin Delano Roosevelt, che permise a Washington – ancora non coinvolta direttamente nel conflitto – di fornire armamenti militari agli alleati e a tutti quei Paesi che fossero «vitali per la sicurezza» degli Stati Uniti.\n', '«C’è una legge che prevede un Lend-Lease Program per l’Ucraina, e per l’Est Europa in generale, ma è stata frenata dai negoziati tra Democratici e Repubblicani», dice Dobriansky. Il testo è stato anche al centro dell’incontro tra il segretario di Stato Antony Blinken e il ministro degli Esteri ucraino Dmytro Kuleba, tenutosi il 22 febbraio scorso, due giorni prima dell’invasione russa. Se la legge fosse stata approvata in tempo, dice Dobriansky, avrebbe permesso agli Stati Uniti di «fornire all’Ucraina le risorse necessarie per schierare un arsenale militare all’altezza anche in città meno presidiate come Odessa o Mariupol». «È triste vedere come una legge così importante si sia arenata al Congresso», conclude Dobriansky. «Siamo davanti a un disastro. Un Paese intero rischia di essere cancellato dalle mappe. E con Putin che potrebbe rimanere al potere fino al 2036, altri Stati nell’Est Europa potrebbero finire nel mirino di Mosca. Il Congresso non può più tirarsi indietro».']"
782,news-906347,Il blindato militare ha schiacciato volontariamente l’auto a Kiev – La ricostruzione,https://www.open.online/2022/02/25/ucraina-blindato-schiaccia-auto-kiev-soccorso-autista-video,2022-02-25 14:53:00,"['Il blindato militare ha schiacciato volontariamente l’auto a Kiev – La ricostruzione\n', '\n', 'Da un video ripreso da una cittadina di Kiev, il mezzo militare ha intenzionalmente investito un’auto per poi schiacciarla\n', 'Questa mattina circolava un video che mostrava un carro armato militare mentre schiacciava un’auto nel distretto di Obolon, nella capitale Kiev. Una cittadina aveva ripreso la stessa scena da un’altra angolazione, dalla finestra di casa sua, rivelando che chi era alla guida del blindato ha intenzionalmente colpito l’auto civile, schiacciandola e mettendo a rischio la vita della persona a bordo. Quest’ultima risulta ancora viva, come si vede da un video che testimonia dei civili nel tentativo di estrarla dalle macerie del mezzo.\n', 'AGGIORNAMENTO: La seconda parte della ricostruzione la trovate qui.\n', 'Il fatto è avvenuto in Heroiv Dnipra Street, nel distretto di Obolon a Kiev. Lo stesso mezzo era stato ripreso in un’altra zona, ad appena 9 minuti di distanza a piedi dal luogo dello scontro.']"
783,news-906521,"Ucraina, dopo l’appoggio di Assad, cresce l’allerta sul fronte pro Putin: chi sta con la Russia?",https://www.open.online/2022/02/25/ucraina-russia-alleati-putin,2022-02-25 14:49:00,"['Ucraina, dopo l’appoggio di Assad, cresce l’allerta sul fronte pro Putin: chi sta con la Russia?\n', '\n', 'La Siria con Assad, principale alleato del Cremlino in Medio Oriente. Ma anche la Cina, la Bielorussia «satellite» e i paesi dell’ex Urss: la galassia dei sodali (forse) dell’ultimo zar \n', 'La Russia attacca l’Ucraina, ma la sua guerra non provoca solo condanne. Oggi il presidente russo, Vladimir Putin, ringrazia infatti il suo omologo siriano, Bashar al-Assad, per il sostegno manifestato all’operazione che continua a definire per proteggere il Donbass. Lo rende noto lo stesso Cremlino secondo le principali agenzie russe. «Il presidente siriano ha espresso il suo forte sostegno per l’operazione militare speciale russa volta a proteggere i civili nelle repubbliche del Donbass, condannando le politiche di destabilizzazione attuate dagli Stati Uniti e dalla Nato, che precedentemente hanno seriamente aggravato la situazione anche in Medio Oriente», si legge in una nota.\n', 'La Cina\n', 'E così la domanda che ha ripreso a circolare in queste ore è: quanto è isolata la Russia a livello internazionale? I paesi vicini, soprattutto a oggi, non sono molti. Ma sono significativi. Perché in testa c’è la Cina, che chiede la pace e che afferma chiaramente che sono gli Stati, insieme ai loro alleati, a peggiorare la situazione. Pechino «sostiene Russia e Ucraina per la soluzione dei problemi attraverso i negoziati», ha detto il presidente Xi Jinping, nel colloquio con l’omologo Vladimir Putin. La posizione fondamentale della Cina è di «rispetto della sovranità e dell’integrità territoriale di tutti i Paesi e degli scopi e dei principi della Carta dell’Onu». Xi afferma che il suo paese è disponibile «a collaborare con la comunità internazionale per sostenere un concetto di sicurezza comune, globale, cooperativo e sostenibile e per salvaguardare il sistema internazionale con l’Onu al centro». La Cina – questa la ricostruzione di alcune analisi – sarebbe interessata a quanto sta accadendo e soprattutto alla reazione internazionale. Per prendere le misure su un ipotetico attacco a Taiwan. \n', 'Proprio oggi Pechino fa sapere anche che «si oppone a qualsiasi sanzione illegale che leda diritti e interessi legittimi della Russia», spiega Hua Chunying, portavoce del ministero degli Esteri Wang Wenbin. «Gli Usa hanno imposto più di 100 sanzioni alla Russia dal 2011», strumenti «non efficaci per risolvere i problemi». E aggiunge: «Speriamo ancora che le parti interessate non chiudano la porta alla pace e si impegnino invece nel dialogo e nella consultazione e impediscano un’ulteriore escalation della situazione». Le relazioni tra i due colossi, ricostruisce Usa Today, sono diventate sempre più significative negli ultimi decenni. Pechino e Mosca si oppongono a un’ulteriore espansione della Nato. «Con l’espansione della Nato verso est, cinque volte nelle vicinanze della Russia e col dispiegamento di armi strategiche offensive avanzate in violazione delle sue assicurazioni alla Russia, gli Stati Uniti hanno mai pensato alle conseguenze di spingere un grande paese contro un muro?», scrive Chunying su Twitter.\n', 'La Bielorussia\n', 'Il più noto alleato della Russia in questo momento è il leader bielorusso Alexander Lukashenko, al potere nel suo paese da 28 anni e contro cui, negli ultimi tempi, si sono verificate proteste di piazza represse anche con la violenza. Il paese, ha annunciato quello che viene definito l’ultimo dittatore d’Europa, userà armi nucleari e non solo se il conflitto nei confronti del suo alleato dovesse intensificarsi. Esercitazioni congiunte dei due eserciti hanno segnato la vigilia dell’aggressione russa a Kiev, e i carri armati di Mosca sono entrati in Ucraina anche dal confine con la Bielorussia. Truppe di Minsk vengono segnalate sul campo, ma Lukashenko inizialmente ha smentito. «Se i nostri rivali e oppositori intraprenderanno passi così stupidi e insensati, dispiegheremo non solo armi nucleari, ma anche supernucleari ed emergenti per proteggere il nostro territorio», minaccia il presidente bielorusso. Che, isolato a livello di comunità internazionale, ha bisogno di restare sotto l’ala protettiva della Russia e viene visto dai più ormai come un governo fantoccio, con un paese di fatto “satellite” di Mosca. Nelle ultime ore è arrivata la notizia che Putin sarebbe pronto a inviare una delegazione russa proprio a Minsk per i negoziati con l’Ucraina. \n', 'Armenia, Kazakistan e Azerbaigian \n', 'Armenia, storica alleata di Mosca a tutti i livelli, Kazakistan e Azerbaigian, di fronte alla guerra, al momento risultano essere rimasti in silenzio. Nessun commento dal presidente dell’Azerbaigian Ilham Aliyev durante la sua visita a Mosca per parlare con Putin di relazioni bilaterali. Consegna del silenzio anche in Kazakistan, che fa parte dell’Unione economica eurasiatica (EAEU), un’alleanza politica ed economica – e, perché no, militare, mal vista dall’occidente – tra ex stati dell’Urss proposta per la prima volta da Putin nel 2011 e firmata inizialmente proprio dal Kazakistan insieme a Russia e Bielorussia. Nel 2015 si sono uniti anche l’Armenia e il Kirghizistan. L’obiettivo di Putin, si legge su NationalWorld, è quello di creare un’area che si contrapponga a livello economico e non solo a Unione europea e Stati Uniti. Un altro paese ex Urss, il Tagikistan, potrebbe entrare nell’Unione in futuro, mentre Moldova, Cuba e Uzbekistan al momento sono osservatori e l’ultimo paese potrebbe aderire entro quest’anno o il prossimo. \n', 'La Siria\n', 'A settembre Bashar al-Assad è stato ricevuto a Mosca da Putin: si è trattato del primo incontro in Russia dopo anni e della sua prima visita al di fuori del Paese dopo vari mesi.\xa0 Fin dall’inizio la Siria del fedele alleato di Putin in Medio Oriente ha annunciato il riconoscimento dell’indipendenza delle autoproclamate repubbliche di Luhansk e Donetsk. «Questa posizione deriva dalla convinzione che la crisi ucraina sia un problema creato dai paesi occidentali guidati dagli Stati Uniti e con lo scopo di dividere i popoli e minare la sicurezza nazionale russa”, dice la presidenza siriana. Opporsi alle politiche occidentali rappresenta un interesse comune». \n', 'In copertina EPA/ALEXEY DRUZHININ / SPUTNIK | Il presidente siriano Bashar Assad, a sinistra, e il suo omologo russo Vladimir Putin a Damasco, Siria, 7 gennaio 2020. ']"
784,news-906155,No! Questo video non mostra migliaia di paracadutisti russi che invadono l’Ucraina,https://www.open.online/2022/02/25/video-migliaia-paracadutisti-russi-ucraina,2022-02-25 14:27:00,"['No! Questo video non mostra migliaia di paracadutisti russi che invadono l’Ucraina\n', '\n', 'Un video pubblicato nel 2016 su Youtube torna nel 2022 associato all’attacco russo in terra ucraina\n', 'Circola un video con il quale si sostiene che numerosi paracadutisti russi starebbero invadendo la città ucraina di Charkiv. Le immagini sono state condivise da diverse pagine Facebook, da Meno male che Putin c’è a YouTG.net (che già in precedenza aveva diffuso un video falso, ne parliamo qui). Da una semplice ricerca, il video risulta pubblicato nel 2016 e non è associabile all’attuale conflitto tra Ucraina e Russia.\n', 'Per chi ha fretta\n', 'Analisi\n', 'Ecco il post di YouTG.net, pubblicato il 24 febbraio 2022 alle 9 del mattino, dove leggiamo il seguente commento: «I paracadutisti russi prendono terra a Charkiv, la seconda città più grande dell’Ucraina».\n', 'Di seguito il post della pagina Facebook Meno male che Putin c’è, dove leggiamo il seguente commento: «Centinaia di paracadutisti russi sbarcano nel Kharkiv.».\n', 'Riscontriamo lo stesso video pubblicato su Ok.ru il 5 settembre 2016, intitolato «ricorda, ecco come sono fatti i paracadutisti russi» («Хахлы, запомните, именно так выглядят Российские десантники»).\n', 'Un’ulteriore ricerca ci riporta a un video pubblicato il 21 marzo 2014 dal sito Military.com. Quello diffuso nel 2016 e successivamente nel 2022 potrebbe essere un’altra ripresa di questa esercitazione avvenuta in terra russa.\n', 'Conclusioni\n', 'Il video diffuso nel febbraio 2022 non ha nulla a che fare con l’attuale conflitto tra Ucraina e Russia. Esiste una pubblicazione precedente che risale al 2016 e potrebbe avere un’origine ancor precedente, nel 2014 in Russia. Parliamo di contesto falso, in quanto si tratta di un video offerto come prova di un evento separato. ']"
785,news-906593,"Ucraina, il leader ceceno Kadirov si rivolge a Zelensky: «Chieda scusa a Putin» – Il video",https://www.open.online/2022/02/25/ucraina-vs-russia-cecenia-kadirov-zelensky-video,2022-02-25 14:20:00,"['Ucraina, il leader ceceno Kadirov si rivolge a Zelensky: «Chieda scusa a Putin» – Il video\n', '\n', 'Il messaggio è stato lanciato davanti a «10 mila soldati». Non è dato sapere quando è stato realizzato il video\n', 'Il leader della Repubblica cecena Ramzan Kadyrov, di fronte a circa “10.000” uomini armati radunati nella capitale Groznyj, ha lanciato un “consiglio” al Presidente ucraino Zelensky: «Colgo l’occasione di dare un consiglio all’attuale Presidente ucraino Zelensky, che potrebbe anche diventare ex Presidente, affinché chiami il nostro Presidente, il comandante supremo Vladimir Putin, e chieda scusa». Non è dato sapere la data della realizzazione del video, che circola di fatto dopo la diffusione delle immagini dei soldati ceceni intenti a pregare in una foresta.\n', 'Secondo quanto diffuso nella serata del 24 febbraio 2022 da Chechnyatoday.com, in base a «rapporti non confermati», alcuni rappresentanti delle forze armate cecene e i propri soldati si troverebbero attualmente nell’Ucraina o più precisamente nel Donbass.']"
786,news-906327,La Formula 1 annulla il Gp di Sochi. Dal calcio al basket: gli effetti della guerra in Ucraina sullo sport,https://www.open.online/2022/02/25/guerra-russia-vs-ucraina-conseguenze-sport,2022-02-25 14:17:00,"['La Formula 1 annulla il Gp di Sochi. Dal calcio al basket: gli effetti della guerra in Ucraina sullo sport\n', '\n', 'Dal gesto di Malinovskyi agli eventi cancellati o spostati: così il conflitto sta sconvolgendo lo sport\n', 'Non solo la politica, anche il mondo dello sport si schiera. Atleti russi, ucraini, ma anche di altre nazionalità hanno espresso la loro preoccupazione per la guerra in corso tra Russia e Ucraina. Diversi eventi sono stati cancellati, spostati o rinviati a data da destinarsi. La finale di Champions League si giocherà a Parigi, e non più a San Pietroburgo, mentre è saltato il Gran Premio di Formula 1 a Sochi e tre partite di Eurolega non sono state disputate.\n', 'La finale di Champions si sposta in Francia\n', 'É di oggi, 25 febbraio, la decisione della Uefa di spostare la finale di Champions League dalla Gazprom Arena di San Pietroburgo allo Stade de France di Parigi mantenendo invariata la data: 28 maggio. L’Uefa ha anche annunciato che i club e le nazionali russe e ucraine che gareggiano in competizioni internazionali dovranno giocare le partite casalinghe in sedi neutrali «fino a nuovo ordine». Sempre in seguito allo scoppio della guerra, il Manchester United ha rescisso con un anno di anticipo la sua partnership con Aeroflot, la compagnia aerea di bandiera della Russia, rinunciando a 40 milioni di sterline per l’ultimo anno della collaborazione che sarebbe comunque terminata nel 2023. Già martedì la squadra si era recata a Madrid con un volo Titan Airways. Rimane tuttora irrisolta la questione Gazprom. Dopo che lo Schalke 04 ha deciso ieri di togliere il logo del colosso degli idrocarburi russo dalla divisa di gioco, anche la Uefa si trova sotto pressione per dissociarsi dalla compagnia, tra i maggior sponsor della Champion’s League, di cui lo stato russo è il maggior azionista. In Europa League, ieri, ha fatto il giro del mondo il gesto di Ruslan Malinovskyi, giocatore ucraino dell’Atalanta, che si è sollevato la maglia rivelando la scritta “no war in Ukraine” dopo la doppietta segnata contro i greci dell’Olympiacos.\n', 'La Formula 1 non corre a Sochi\n', 'In Formula 1, il Gran Premio di Sochi è stato annullato. La decisione è stata presa oggi 25 febbraio in un incontro tra tutti i team a Barcellona, dove si stanno svolgendo i test pre-campionato. Prima che venisse ufficializzato l’annullamento del Gp, avevano fatto rumore le dichiarazioni del quattro volte campione del mondo Sebastian Vettel: «Ritengo sia sbagliato correre in Russia e ho già deciso che non lo farò», aveva commentato il pilota tedesco. La posizione di Vettel era stata condivisa dal campione in carica Max Verstappen: «Se un Paese è in guerra non vi si dovrebbe correre». \n', 'Le reazioni del mondo del tennis\n', '«In momenti come questi ti rendi conto che il tennis non è così importante», ha commentato ieri il tennista russo Daniil Medvedev dopo aver scalzato Novak Djokovic dal numero uno del ranking Atp. Dopo la vittoria contro Yoshihito Nishioka, Medvedev ha risposto agli attacchi ricevuti sul web a causa della sua nazionalità: «Da tennista voglio promuovere la pace in tutto il mondo. Giochiamo in così tanti paesi… sono stato in così tanti paesi da junior e da pro. Non è facile sentire certe cose. Io sono per la pace». La parole di Medvedev fanno eco a quelle del connazionale Andrey Rublev, che ha ribadito che «in certi momenti il match non è importante», perché quello che succede là fuori «è molto peggio». La dichiarazione di Rublev è giunta il 20 febbraio dopo la sua vittoria al Challenger di Marsiglia, in doppio con l’ucraino Denys Molchanov: «La pace nel mondo è importante a prescindere, dovremmo rispettarci tutti e stare uniti», ha detto il tennista russo.\n', 'Lo stop ai match di Eurolega in Russia\n', 'Nella pallacanestro a poco sono servite le rassicurazioni dell’Eurolega sul regolare svolgimento delle partite in programma tra ieri e oggi. Il Barcellona doveva giocare a San Pietroburgo questa sera, ma ha deciso di non salire sul volo per la Russia. Anche il Bayern Monaco non è sceso in campo a Mosca dopo che Magenta Sport, la rete televisiva tedesca che detiene i diritti tv dell’Eurolega in Germania aveva fatto sapere che non avrebbe trasmesso il match contro il Cska, in programma ieri sera. Vista la situazione l’Eurolega ha deciso di rinviare a data da destinarsi le due partite, e la stessa sorte è toccata anche a Baskonia-Unics Kazan. ']"
787,news-906443,"Ucraina, un veicolo militare russo investe un’auto civile a Kiev – Il video",https://www.open.online/2022/02/25/ucraina-veicolo-militare-russo-investe-auto-video,2022-02-25 12:34:00,"['Ucraina, un veicolo militare russo investe un’auto civile a Kiev – Il video\n', '\n', 'Si moltiplicano le testimonianze online di quello che sta accadendo in città nella seconda giornata di combattimenti \n', 'Continua l’invasione\xa0dell’Ucraina da parte della Russia, mentre l’esercito russo sarebbe ormai entrato nella capitale Kiev. Si moltiplicano le testimonianze on line di quello che sta accadendo in città: in questo video postato su Twitter dall’international editor di ZN.UA Alexander Khrebet un veicolo armato russo investe un’auto civile per le strade del distretto di Obolon a Kiev.']"
788,news-906289,"Ucraina, l’informativa del premier Draghi: «La nostra ambasciata resta aperta. Lavoriamo per evacuazione dei connazionali»",https://www.open.online/2022/02/25/camera-draghi-guerra-russia-vs-ucraina,2022-02-25 10:55:00,"['Ucraina, l’informativa del premier Draghi: «La nostra ambasciata resta aperta. Lavoriamo per evacuazione dei connazionali»\n', '\n', '«Stiamo pianificando con le principali ambasciate un’evacuazione in condizioni di sicurezza», dice il premier alla Camera\n', 'L’Italia «condanna con assoluta fermezza l’invasione» dell’Ucraina da parte della Russia, «inaccettabile. L’attacco è una gravissima violazione della sovranità di uno stato libero e democratico, dei trattati internazionali, e dei più fondamentali valori europei. Voglio esprimere ancora una volta la solidarietà del popolo e del Governo italiano alla popolazione ucraina e al presidente Zelensky. Il ritorno della guerra in Europa non può essere tollerato». Così il presidente del Consiglio, Mario Draghi, durante l’informativa urgente resa in mattinata alla Camera dei Deputati sul conflitto in Ucraina. Alle 12.30 sarà al Senato della Repubblica, mentre alle 15 parteciperà in videoconferenza al vertice della Nato, «per coordinare il rafforzamento del fianco orientale e ribadire i principi alla base della nostra posizione». \n', '«L’invasione ha assunto subito scala ampia e crescente. Le forze russe sono entrate da nord est, nord, sud est e dalla costa sud. Chiusa la navigazione del Mar d’Azov. Abbiamo registrato esplosioni diffuse anche nella regione di Leopoli», esordisce Draghi. «Una pioggia di missili è caduta nella notte su Kiev mentre l’esercito ha assediato varie città. L’esercito russo ha preso la centrale di Chernobyl», prosegue. «L’offensiva ha già colpito in modo tragico la popolazione. Ci sono vittime civili. Sono immagini che ci riportano ai giorni più bui della storia. È possibile immaginare un ingente afflusso di profughi verso i paesi vicini», spiega il premier. «È confermato che l’obiettivo è neutralizzare o – come è stato detto – “denazificare” il paese». \n', 'L’ambasciata italiana è operativa\n', '«L’ambasciata italiana è aperta e operativa, pronta a valutare la situazione». Draghi spiega anche che «stiamo pianificando con le principali ambasciate un’evacuazione in condizioni di sicurezza». E ringrazia l’ambasciatore in Ucraina Francesco Zazo, tra gli applausi dell’aula. «Voglio esprimere ancora una volta la solidarietà del popolo e del Governo italiano alla popolazione ucraina e al Presidente Zelensky. Il ritorno della guerra in Europa non può essere tollerato», prosegue il premier nell’informativa alla Camera sul conflitto tra Russia e Ucraina. «Quello che sta succedendo è lo stadio iniziale di un profondo cambiamento nelle relazioni internazionali».\n', 'La solidarietà\n', '«Ci siamo riuniti insieme agli altri leader del G7, e abbiamo adottato una Dichiarazione di ferma condanna e di richiamo alla cessazione delle ostilità e di ritorno alle trattative. In serata, ho partecipato a un Consiglio Europeo straordinario, a cui ha preso parte anche il presidente Zelensky e in cui l’Unione Europea ha espresso la sua condanna nei confronti della Russia e della Bielorussia», dice ancora Draghi. Che aggiunge: «Ho provato a contattare il presidente ucraino Zelensky stamane ma non mi è stato possibile parlargli, non era disponibile».\n', 'Le operazioni «rischiano di prolungarsi fino alla distruzione del sistema difensivo ucraino», dice il presidente del Consiglio. Il governo russo «ha avanzato la proposta di trattative dirette con il governo ucraino, e confermato che l’obiettivo è neutralizzare e demilitarizzare l’Ucraina. Non risulta al momento un riscontro ucraino». Zelensky «ha affermato la determinazione delle autorità ucraine a resistere e a rispondere al fuoco russo, e a rompere le relazioni diplomatiche con Mosca. Ieri sera ha emanato un decreto che dispone una “mobilitazione generale” di tutti gli uomini tra i 18 e i 60 anni di età, ai quali è stato fatto divieto di lasciare il Paese», prosegue il presidente del Consiglio.\n', 'Gli aiuti\n', '«Per quanto riguarda il piano bilaterale, stiamo definendo un pacchetto da 110 milioni di euro di aiuti finanziari all’Ucraina a scopi umanitari e di stabilizzazione macro-finanziaria», dice Mario Draghi intervenendo in Aula. Il tessuto economico della regione è «disgregato». «Nell’ambito della Difesa, si stanno predisponendo misure di assistenza, in particolare nel settore dello sminamento e della fornitura di equipaggiamento di protezione». \n', 'La Nato\n', 'E militarmente la Nato si è già attivata, spiega il premier. «Ieri si è riunito il Consiglio Nord-Atlantico sulla base di quanto previsto dall’articolo 4 del trattato di Washington e ha approvato cinque piani di risposta graduale che, in questa prima fase puntano a consolidare la postura di deterrenza a est. Le fasi successive, vincolate ad un’evoluzione dello scenario, prevedono l’assunzione di una postura di “difesa” e, in seguito di “ristabilimento della sicurezza”», dice Mario Draghi. Verranno incrementate le forze dispiegate in territorio alleato, con «regole d’ingaggio predisposte per un impegno immediato». Per quanto riguarda le forze italiane impiegate dalla Nato «sono costituite da unità già schierate in zona di operazioni – circa 240 uomini attualmente schierati in Lettonia, insieme a forze navali, e a velivoli in Romania; e da altre che saranno attivate su richiesta del Comando Alleato. Per queste, siamo pronti a contribuire con circa 1400 uomini e donne dell’Esercito, della Marina e dell’Aeronautica, e con ulteriori 2000 militari disponibili». Forze che saranno impiegate nell’area di responsabilità della Nato «e non c’è nessuna autorizzazione implicita dell’attraversamento dei confini».\n', 'Le sanzioni \n', 'Le sanzioni approvate fino a ora e quelle che verranno in futuro, dice Draghi nel suo discorso, «ci impongono di considerare con grande attenzione l’impatto sulla nostra economia». Con particolare attenzione naturalmente al settore energetico, già colpito dai rincari. «Circa il 45% del gas che importiamo proviene infatti dalla Russia, in aumento dal 27% di dieci anni fa», spiega il premier. E male si è fatto, dice Draghi, a «non aver diversificato maggiormente le nostre fonti di energia e i nostri fornitori negli ultimi decenni». In Italia, dice il premier, assistiamo a una riduzione della produzione di gas da 17 miliardi di metri cubi all’anno nel 2000 a circa 3 miliardi di metri cubi nel 2020, con un consumo nazionale di fatto costante «tra i 70 e i 90 miliardi circa di metri cubi». Per Draghi la via, da percorrere rapidamente, è quella «della diversificazione, per superare quanto prima la nostra vulnerabilità e evitare il rischio di crisi future». \n', 'L’esecutivo sta monitorando «in modo costante i flussi di gas, in stretto coordinamento con le istituzioni europee». Quest’anno la situazione appare positiva perché «il livello di riempimento aveva raggiunto il 90% alla fine del mese di ottobre, mentre gli altri Paesi europei erano intorno al 75%». E gli stoccaggi «sono stati poi utilizzati a pieno ritmo e nel mese di febbraio hanno già raggiunto il livello che hanno generalmente a fine marzo». Una situazione che riusciamo a reggere, e che ci accomuna alla Germania. Ora davanti c’è la bella stagione, e per Draghi la necessità di agire: «L’Italia è impegnata inoltre a spingere l’Unione Europea nella direzione di meccanismi di stoccaggio comune, che aiutino tutti i Paesi a fronteggiare momenti di riduzione temporanea delle forniture. Ci auguriamo che questa crisi possa accelerare finalmente una risposta positiva sul tema».\n', 'La crisi energetica \n', 'Non solo: il governo racconta di essere al lavoro «per approntare tutte le misure necessarie per gestire al meglio una possibile crisi energetica». E «per aumentare le forniture alternative». Aumentando il gas naturale liquefatto importato da altre rotte, come gli Stati Uniti. «Il Presidente americano, Joe Biden, ha offerto la sua disponibilità a sostenere gli alleati con maggiori rifornimenti, e voglio ringraziarlo per questo», dice Draghi. «Tuttavia, la nostra capacità di utilizzo è limitata dal numero ridotto di rigassificatori in funzione». L’Italia è al lavoro per aumentare i flussi da gasdotti non a pieno carico – come il Tap dall’Azerbaijan, il TransMed dall’Algeria e dalla Tunisia, il GreenStream dalla Libia. Addirittura, dice Draghi, «potrebbe essere necessaria la riapertura delle centrali a carbone, per colmare eventuali mancanze nell’immediato». La lezione da apprendere è quella di «prestare maggiore attenzione ai rischi geopolitici che pesano sulla nostra politica energetica, e a ridurre la vulnerabilità delle nostre forniture».\n', 'In copertina ANSA/FILIPPO ATTILI | Mario Draghi a palazzo Chigi, 24 febbraio 2022.']"
789,news-906301,"Guerra Ucraina, ecco le immagini dei carri armati russi che avanzano a 10 km dal parlamento di Kiev – Il video",https://www.open.online/2022/02/25/guerra-ucraina-carri-armati-kiev-video,2022-02-25 10:28:00,"['Guerra Ucraina, ecco le immagini dei carri armati russi che avanzano a 10 km dal parlamento di Kiev – Il video\n', '\n', 'Le ha postate su Telegram il canale indipendente di informazione Nexta Ukraine\n', 'Ecco le prime immagini dei carri armati russi che avanzano nel distretto di Obolon dirette verso Kiev. Le ha postate su Telegram il canale indipendente di informazione Nexta Ukraine. Il luogo delle immagini dista solo 10 kilometri dalla sede della presidenza ucraina. ']"
790,news-906253,"Ucraina, la scuola bombardata a Donetsk: morti due insegnanti – Il video",https://www.open.online/2022/02/25/ucraina-russia-scuola-bombardata-donetsk-video,2022-02-25 10:24:00,"['Ucraina, la scuola bombardata a Donetsk: morti due insegnanti – Il video\n', '\n', 'Ad annunciarlo è stato il sindaco di Goretska Ivan Prikhodko sul suo canale Telegram\n', 'Una scuola è stata bombardata e danneggiata a Gorlovka, nell’autoproclamata Repubblica popolare di Donetsk. Nel bombardamento due insegnanti hanno perso la vita. Ad annunciarlo è stato il sindaco della cittadina, Ivan Prikhodko, sul suo canale Telegram: «Due insegnanti – le sue parole su Telegram – sono stati uccisi in un attacco alla scuola numero 50». Il primo cittadino ha aggiunto che c’è anche una persona ferita. Nel frattempo il portavoce delle forze armate dell’autoproclamata Repubblica popolare di Donetsk (Dpr), Eduard Basurin, ha annunciato di aver preso il controllo di tre città nel sud dell’Ucraina: «Nell’area di Mariupol, le forze militari hanno preso il controllo di Mykolaivka, Novohnativka, Bohdanivka e delle aree e strade adiacenti», ha detto Basurin. ']"
791,news-906151,"Bollette, benzina, pane, profughi: cosa rischia l’Italia con la guerra tra Russia e Ucraina",https://www.open.online/2022/02/25/ucraina-russia-guerra-cosa-rischia-italia-2,2022-02-25 09:14:00,"['Bollette, benzina, pane, profughi: cosa rischia l’Italia con la guerra tra Russia e Ucraina\n', '\n', 'Il conflitto costerà un punto di Pil in mancata crescita. Mentre si attendono aumenti per le materie prime e il gas. E cinque milioni alle frontiere dell’Europa \n', 'La guerra tra Russia e Ucraina può costare all’Italia un punto di crescita del prodotto interno lordo. E una crescita ulteriore dell’inflazione nell’ordine del 4-5%. Ma le immagini della grande fuga dei civili da Kiev aprono anche un fronte profughi: si parla di cinque milioni di persone in fuga dal paese sotto i bombardamenti. Lo scenario è «molto grave per l’Italia, soffrirà più di altri perché più dipendente dal gas russo», dice oggi a Repubblica Luca Poma, capo economista di Nomisma. «Le bollette incidono più di qualunque altra voce e l’energia pesa molto sul ceto medio, comprimendo il potere di acquisto e zavorrando i consumi», aggiunge Fedele De Novellis, economista di Ref. \n', 'Le conseguenze economiche della guerra \n', 'Assoutenti ieri ha monitorato i listini ufficiali energetici per capire come l’invasione dell’Ucraina abbia avuto effetti sui mercati. «In base agli ultimi dati acquisiti da Gme (Gestore mercati energetici) il Prezzo Unico Nazionale dell’energia elettrica balza a quota 284,29 euro/MWh, contro i 218 euro/MWh di stamattina, con un rincaro di 66 euro pari al +30,3%», fa presente il presidente Furio Truzzi. Le quotazioni Ttf del gas naturale, si impennano da 88 MWh di ieri agli attuali 135 euro/MWh, in crescita di 47 euro pari al +53,4%. E potrebbero portare ad aprile ad un aumento abnorme delle tariffe di luce e gas. E quindi agli aggravi record del 2021 su luce e gas per una famiglia tipo – 1.761 euro medi, calcolati dall’Arera – ora potrebbero sommarsi anche più dei 1.008 euro previsti dall’Unione nazionale dei consumatori per il 2022.\n', 'Poi ci sono pane e pasta. I prezzi del grano sono al top da 9 anni. «Si tratta di un massimo storico», ha detto ieri all’agenzia di stampa Agi Michel Portier, dell’azienda Agritel al termine di una giornata durante la quale i prezzi del grano e del mais, di cui l’Ucraina è rispettivamente il quinto e quarto esportatore mondiale, sono volati via in apertura, dopo l’inizio dell’invasione russa. In giornata il mais che ha toccato i 285 euro per tonnellata, in rialzo di 17 euro (+6%) nelle ultime 24 ore. Per il grano tenero «siamo su livelli record per i contratti a scadenza a maggio e marzo», ha spiegato Damien Vercambre, dell’azienda Inter-Courtage. Ieri il prezzo di una tonnellata di grano è schizzato alle stelle a 344 euro al mattino per poi ripiegare. L’Ucraina rappresenta circa il 12% delle esportazioni mondiali di grano.\n', 'L’import e l’export \n', 'Ci sono poi i problemi che investiranno le imprese che esportano. Repubblica fa sapere che la guerra congela ufficialmente 27 miliardi di interscambio tra Russia e Ucraina. L’export vale 9,8 miliardi mentre l’import pesa per 17,3 miliardi. L’Italia è il quarto Paese esportatore dell’Ue sul mercato russo. Andrea Monticini, docente di econometria all’Università Cattolica, in un’intervista con l’Ansa punta anche il dito sull’aumento dello spread tra Btp e Bund e delle materie prime, con conseguente diminuzione dei consumi delle famiglie italiane. Nel breve termine l’economista pronostica un aumento dell’incertezza e quindi della volatilità dei prezzi. Soprattutto dell’energia. Ma da questo punto di vista l’Italia sta lavorando al raddoppio della produzione nazionale fino a 5 miliardi di metri cubi l’anno. \n', 'Intanto gli stoccaggi dicono che le scorte sono quasi a zero e il problema si porrà ad aprile, quando dovranno cominciare i riempimenti in vista della primavera. Nel breve termine ci si attende una diminuzione dei consumi delle famiglie e degli investimenti delle imprese, con il conseguente rallentamento della ripresa economica in atto. Le materie prime agricole nella borsa di riferimento Matif di Parigi ieri hanno registrato in incremento di 47 euro in più a tonnellata per il grano tenero (+16%) e 30 euro per il mais (+12%). \n', 'La benzina \n', 'Intanto già oggi i prezzi della benzina cominciano a correre. La rilevazione di Staffetta Quotidiana certifica che Q8 ha aumentato di tre centesimi al litro i prezzi di benzina e gasolio, mentre per Tamoil il rialzo è stato di un centesimo al litro. Secondo quanto scrive l’AdnKronos, le medie dei prezzi praticati comunicati dai gestori all’Osservatorio prezzi del ministero dello Sviluppo economico ed elaborati dalla Staffetta, rilevati alle 8 di ieri mattina su circa 15mila impianti indicano: benzina self service a 1,859 euro/litro (+2 millesimi, compagnie 1,868, pompe bianche 1,837), diesel a 1,733 euro/litro (+2, compagnie 1,740, pompe bianche 1,717). Benzina servito a 1,986 euro/litro (+3, compagnie 2,036, pompe bianche 1,890), diesel a 1,865 euro/litro (+3, compagnie 1,915, pompe bianche 1,770). Gpl servito a 0,818 euro/litro (invariato, compagnie 0,825, pompe bianche 0,810), metano servito a 1,776 euro/kg (+1, compagnie 1,814, pompe bianche 1,747), Gnl 2,146 euro/kg (+3, compagnie 2,156 euro/kg, pompe bianche 2,139 euro/kg).\n', ' ']"
792,news-906177,L’assalto delle truppe russe all’edificio del servizio di sicurezza ucraino a Melitopol – Il video,https://www.open.online/2022/02/25/russia-ucraina-assalto-melitopol-video,2022-02-25 08:50:00,"['L’assalto delle truppe russe all’edificio del servizio di sicurezza ucraino a Melitopol – Il video\n', '\n', 'La città è caduta ieri. Decisivo l’assalto alla base aerea \n', 'Il sito The Insider ha pubblicato un filmato che mostra l’assalto delle truppe russe all’edificio del Служба безпеки України (СБУ), ovvero il Servizio di Sicurezza ucraino nella città di Melitopol. Nel video si sentono i colpi dei militari e alcune esplosioni. Ieri altri video circolati sui social network avevano mostrato un assalto alla base aerea con forti esplosioni e colonne di fumo. La città è caduta in mano ai russi ieri pomeriggio. \n', 'Video da: The Insider']"
793,news-906159,L’ospedale ucraino che trasferisce i neonati nel rifugio antiaereo – Il video,https://www.open.online/2022/02/25/russia-ucraina-ospedale-neonati-video,2022-02-25 08:30:00,"['L’ospedale ucraino che trasferisce i neonati nel rifugio antiaereo – Il video\n', '\n', 'Dnipro è una delle otto città sotto assedio da ieri. L’aeroporto è stato chiuso nella mattinata\n', 'A Dnipro nell’Ucraina orientale i neonati che si trovano in terapia intensiva sono stati trasferiti in un rifugio antiaereo temporaneo a un livello inferiore dell’ospedale di zona. Nella stanza è stata approntata una terapia intensiva di battaglia. La città è stata obiettivo di attacchi missilistici durante l’attacco della Russia di ieri. Dnipro è una delle otto città sotto assedio da ieri. L’aeroporto è stato chiuso nella mattinata. \n', 'Video da: Facebook']"
794,news-906115,No! Questo video non mostra un bombardamento russo in Ucraina: si tratta di un videogioco,https://www.open.online/2022/02/25/video-bombardamento-russo-ucraina-videogioco,2022-02-25 07:57:00,"['No! Questo video non mostra un bombardamento russo in Ucraina: si tratta di un videogioco\n', '\n', 'Nella stessa edizione del Tg2 di giovedì 24 febbraio sono stati trasmessi due video con un contesto falso: una parata aerea russa del 2020 e un videogioco\n', 'Durante l’edizione del Tg2 di giovedì 24 febbraio 2022 alle ore 13 è stato tramesso un video del 2020 dell’aeronautica militare russa attribuito per uno dei recenti attacchi in Ucraina. Non è stato l’unico video presentato con un contesto falso: intorno al minuto 17:12 vengono trasmesse diverse immagini, fino a quella che mostra diversi missili lanciati in aria che compaiono improvvisamente da dietro degli edifici civili. Quel video, in realtà, proviene da un videogioco chiamato War Thunder. Il video circolava già da giovedì 24 febbraio mattina via Facebook.\n', 'Per chi ha fretta\n', 'Analisi\n', 'Ecco lo screenshot del servizio andato in onda dal Tg2:\n', 'Il fotogramma del servizio mandato in onda dal Tg2 corrisponde, infatti, al quello presente al minuto 0:27 del video pubblicato su Youtube dal canale Pandramodo lo scorso 15 dicembre 2021, intitolato «The Iron Dome in War Thunder».\n', 'Riscontriamo che il video era stato condiviso il 24 febbraio 2022 alle ore 8 del mattino dalla pagina Facebook YouTg.net con a seguente descrizione (tutta in maiuscolo): «I MISSILI RUSSI SOLCANO IL CIELO: L’INIZIO DELL’ATTACCO DI PUTIN ALL’UCRAINA»-\n', 'Ecco uno screenshot riportante l’orario di pubblicazione:\n', 'Conclusioni\n', 'Il video diffuso dal Tg2, e precedentemente da YouTG.net, non può in alcun modo essere attribuito ai recenti attacchi dell’esercito russo in Ucraina. Il video circolava già nel 2021 e riguarda un videogioco. Parliamo di contesto falso, in quanto si tratta di un video offerto come prova di un evento separato.']"
795,news-906121,"Zelensky: «Soli a difenderci, gli altri stanno a guardare e il nemico vuole uccidermi» – Il video",https://www.open.online/2022/02/25/russia-ucraina-guerra-zelensky-video,2022-02-25 07:25:00,"['Zelensky: «Soli a difenderci, gli altri stanno a guardare e il nemico vuole uccidermi» – Il video\n', '\n', 'Il presidente dell’Ucraina ha chiesto provvedimenti all’Occidente: «Si devono adottare immediatamente forti sanzioni economiche e finanziarie contro l’aggressore per privarlo dei mezzi per continuare l’attacco»\n', 'In un intervento video pubblicato sul suo sito internet il presidente dell’Ucraina Volodymyr Zelensky ha dichiarato che il suo paese è stato «lasciato solo» a combattere la Russia dopo che il Cremlino ha lanciato un’invasione su larga scala. «Siamo stati lasciati soli a difendere il nostro Stato. Chi è pronto a combattere al nostro fianco? Non vedo nessuno». Zelensky ha anche dichiarato che nel primo giorno di guerra sono morti 137 cittadini ucraini, «137 eroi». E ha chiesto provvedimenti all’Occidente: «Si devono adottare immediatamente forti sanzioni economiche e finanziarie contro l’aggressore per privarlo dei mezzi per continuare l’attacco». Zelensky ha aggiunto che gruppi di sabotatori russi sono entrati a Kiev, con l’obiettivo principale di «distruggere l’Ucraina politicamente, distruggendo il capo dello stato. Secondo le nostre informazioni il nemico ha me come obiettivo numero uno, la mia famiglia come secondo obiettivo». Ma ha anche detto che rimane «nella sede del governo insieme agli altri». Il presidente ha denunciato che questa notte bombardamenti hanno raggiunto aree abitate della capitale Kiev: «La Russia è stata convinta dalle sanzioni di ieri?», ha chiesto ironicamente. «Sentiamo nel cielo e vediamo qui sul terreno che questo non è stato abbastanza».\n', 'Video da: The Insider']"
796,news-906111,"Guerra in Ucraina, il bombardamento di Kiev: «Abbiamo abbattuto un velivolo russo» – Il video",https://www.open.online/2022/02/25/ucraina-guerra-bombardamento-kiev-video,2022-02-25 07:01:00,"['Guerra in Ucraina, il bombardamento di Kiev: «Abbiamo abbattuto un velivolo russo» – Il video\n', '\n', 'Un altro filmato mostrato dalle Forze Armate ucraine mostra invece la resistenza nella città di Sumy, occupata da ieri \n', 'Un video pubblicato sul profilo Twitter delle Forze Armate ucraine mostra alcune immagini del bombardamento di Kiev da parte dell’esercito russo. «I criminali di guerra (russi, ndr) hanno sparato su aree civili di Kiev. Ma la nostra contraerea non ha permesso loro di raggiungere l’obiettivo», scrive il profilo. Il consigliere del ministero dell’Interno ucraino Anton Gerashchenko ha scritto su Facebook che il sistema missilistico di Kiev ha abbattuto un missile russo. Finora il bilancio dell’attacco di questa notte è di tre feriti. Poco prima delle 7 (le 6 ora italiana) si sono sentite anche le sirene antiaeree suonare, così come a Leopoli nell’ovest del paese. Un altro filmato mostrato dalle Forze Armate ucraine mostra invece la resistenza nella città di Sumy, occupata da ieri dai russi. Altre fonti parlano addirittura di soldati russi che hanno abbandonato le armi e si sono arresi nella regione. ']"
797,news-906077,"No! Questo video non mostra un attacco aereo russo nella città di Kiev, capitale dell’Ucraina",https://www.open.online/2022/02/25/video-attacco-aereo-russia-kiev-ucraina,2022-02-25 06:46:00,"['No! Questo video non mostra un attacco aereo russo nella città di Kiev, capitale dell’Ucraina\n', '\n', 'Le immagini risalgono al 2020 e sono state registrate in Russia. Il video è stato trasmesso anche dal Tg1 e dal Tg2\n', 'Nel corso della giornata del 24 febbraio 2022 è stato diffuso un video con il quale si sostiene che degli aerei russi – in perfetta formazione – avrebbero sorvolato la capitale dell’Ucraina. «L’Aeronautica russa sorvola Kiev. Le sirene anti-aeree suonano nella capitale #ucraina» recita il post Facebook della pagina BBC History Italia. Tuttavia, sebbene gli attacchi si sono rivelati veri, il video e il racconto attribuito ad esso non corrisponde al vero. Il video risulta essere stato pubblicato anche da altri media come IlSole24Ore e telegiornali RAI (Tg1 e Tg2).\n', 'Per chi ha fretta\n', 'Analisi\n', 'Ecco il post della pagina Facebook BBC History Italia:\n', 'Tra i primi a diffondere il video come vero è stato il Tg2, come possiamo vedere dal servizio andato in onda durante l’edizione delle 13:\n', 'Ecco il video riportato dal Tg1 durante l’edizione delle ore 21:25\n', 'Il sito de IlSole24Ore ha rimosso il video, mentre permane il tweet pubblicato il 24 febbraio 2022 alle ore 22:56.\n', 'Il video era stato pubblicato dal canale Youtube Lessony il 4 maggio 2020.\n', 'Secondo quanto riportato dal canale Youtube, sarebbero le prove di una parata militare previste per il 9 maggio 2020.\n', 'Riscontriamo che il video era stato pubblicato dall’account Twitter @Abhishe40207354, presumibilmente un utente indiano. la mattina del 24 febbraio 2022 alle 6:20 (ora italiana). Non c’è alcun riferimento a Kiev, ma certamente al conflitto in Ucraina: «The fighter jets have arrived #RussiaUkraineConflict» scrive l’utente nel tweet.\n', 'Conclusioni\n', 'Il video non è stato registrato il 24 febbraio 2022 a Kiev durante l’attacco da parte delle forze aeree russe. Le immagini risalgono a due anni prima, nel 2020, e girate in Russia. Parliamo di contesto falso, in quanto si tratta di un video autentico offerto come prova di un evento separato.']"
798,news-906067,Quanti morti tra Russia e Ucraina finora? Kiev: «Uccisi 800 soldati»,https://www.open.online/2022/02/25/russia-ucraina-quanti-morti-kiev,2022-02-25 06:40:00,"['Quanti morti tra Russia e Ucraina finora? Kiev: «Uccisi 800 soldati»\n', '\n', 'Non esistono per ora stime attendibili di terze parti. 137 cittadini sono morti secondo il presidente Zelensky. Silenzio di Mosca\n', 'Quante persone sono morte finora dall’inizio della guerra della Russia all’Ucraina? Non esistono per ora stime attendibili e di terze parti rispetto al conflitto, mentre Mosca sull’argomento è silente e non rilascia dichiarazioni ufficiali. Il presidente dell’Ucraina Volodymyr Zelensky ha invece affermato che nel primo giorno di guerra sono morti almeno 137 cittadini ucraini. «Centotrentasette eroi, i nostri cittadini» hanno perso la vita, ha detto in un video pubblicato sul sito web della presidenza, aggiungendo che altri 316 ucraini sono rimasti feriti nei combattimenti. Ieri il ministro della Sanità Viktor Lyashko, parlando in diretta sul canale televisivo ucraino 1+1, aveva invece contato 57 morti e 169 feriti totali nel primo giorno di guerra. Di questi, sempre secondo Kiev, 22 sono morti nel raid aereo russo su una base militare nel distretto di Podolsk, nell’oblast del porto strategico ucraino di Odessa. Altre 6 persone sono state estratte vive dalla macerie. E i russi? \n', 'In tutte le comunicazioni ufficiali del governo non si stimano né le perdite né le uccisioni di militari e civili ucraini. Ieri l’agenzia Tass ha riferito di 14 attacchi sul territorio russo da parte del nemico nella regione di Rostov. Ma pur parlando di un edificio abbattuto, non ha segnalato vittime. Il ministero della difesa di Kiev invece, citato da Kyiv Independent, ha detto che Mosca ha perso circa ottocento uomini. E ha contato anche sette aerei, sei elicotteri, 130 veicoli corazzati da combattimento e oltre 30 carri armati distrutti o presi dalle forze ucraine. La guerra nel Donbass nel periodo tra il 2014 e il 2017 ha causato 34.766 vittime tra militari e civili secondo le Nazioni Unite. Il numero totale delle vittime è composto da 10,225 morti e 24,541 feriti. Nell’arco del conflitto sono morte almeno 2,505 persone civili, tra le quali 1,382 uomini, 837 donne, 90 bambini e 47 bambine; così come 149 adulti, il cui sesso non è stato ancora definito. Inoltre 298 civili, dei quali 80 erano bambini, sono morti nell’incidente del volo MH17 il 17 luglio 2014.']"
799,news-906045,"Ucraina, Anonymous dichiara guerra alla Russia: attaccati il sito del Cremlino e del media RT",https://www.open.online/2022/02/25/ucraina-anonymous-cyber-guerra-russia,2022-02-25 06:08:00,"['Ucraina, Anonymous dichiara guerra alla Russia: attaccati il sito del Cremlino e del media RT\n', '\n', 'I siti web del governo, della Duma e del media RT sono stati attaccati dal collettivo hacker\n', 'Nel corso della giornata del 24 febbraio 2022, mentre l’Ucraina era sotto attacco da parte delle forze di Vladimir Putin, diversi siti istituzionali russi risultavano inaccessibili e impossibili da caricare. Già durante le prime ore del mattino era quasi impossibile effettuare il solo download del video di Vladimir Putin (ne parliamo qui), il preludio di un primo cedimento. I tecnici russi hanno cercato riparo, nel corso del pomeriggio, impedendo di accedere ai siti istituzionali – e di alcune testate come RT – a tutti coloro che non erano connessi a un indirizzo IP geolocalizzato in Russia. Giovedì sera, alle 10:50 ora italiana, il collettivo hacker noto come Anonymous ha ufficialmente dichiarato guerra alla Russia di Vladimir Putin: «The Anonymous collective is officially in cyber war against the Russian government. #Anonymous #Ukraine».\n', 'Una Cyber war contro Putin\n', 'L’ufficialità della cyber war è successivo a una serie di tweet dove il collettivo riporta la caduta dei siti web istituzionali russi: «Several Russian government websites are down. #Anonymous #Ukraine» scrivono nel tweet delle 7 di sera (ora italiana) del 24 febbraio. La rivendicazione dell’attacco, incluso quello al canale russo RT, arriva soltanto alle 23:32 con un altro tweet: «The #Anonymous collective has taken down the website of the #Russian propaganda station RT News».\n', 'Alle 5:20 ore italiane, cercando di accedere al sito del Cremlino venivamo dirottati all’indirizzo «Kremlin.ru/DDoS01/d3999d74/». La stessa situazione era capitata nel corso della giornata del 24 febbraio sia per il Cremlino che per il sito della Duma, come riporta il sito Datacenterdynamics.com ottenendo un URL simile a quello dive Open è stato dirottato: «kremlin.ru/DDoS01/a622cf0c».\n', 'Diversi account riconducibili al collettivo pubblicano diversi tweet riportanti l’hashtag #OpRussia e #StandwithUkraine. Molto nette le posizioni dei membri del gruppo, che potrebbe intensificare la cyber war colpendo altri obiettivi governativi e privati della federazione russa.']"
800,news-906047,"Guerra in Ucraina, il governo di Kiev: «Abbiamo abbattuto un missile russo» – Il video",https://www.open.online/2022/02/25/ucraina-russia-guerra-kiev-missile-video,2022-02-25 05:43:00,"['Guerra in Ucraina, il governo di Kiev: «Abbiamo abbattuto un missile russo» – Il video\n', '\n', 'Il consigliere del ministero Gerashchenko ha mostrato foto e filmati. Alcuni media parlano invece di un aereo o un drone \n', 'Il consigliere del ministero dell’Interno ucraino Anton Gerashchenko ha scritto su Facebook che il sistema missilistico di Kiev ha abbattuto un missile russo che stava per colpire la Capitale. Gerashchenko ha anche mostrato le immagini della squadra soccorsi che è intervenuta in un palazzo dove il missile si è schiantato. Le foto condivise da Gerashchenko mostrano un edificio residenziale di Kiev in fiamme e i vigili del fuoco che intervengono mentre nuvole di fumo nero si alzano in lontananza. In precedenza i media locali avevano parlato di un aereo, presumibilmente un drone, caduto in città dopo la reazione dell’antiaerea ucraina. Gli edifici, situati nella parte orientale della città sono andati a fuoco e tre persone sono rimaste ferite, una delle quali versa in condizioni critiche, ha detto il sindaco di Kiev, Vitali Klitschko.']"
801,news-906039,«Conseguenze mai viste prima se intervenite»: perché Putin minaccia la guerra atomica,https://www.open.online/2022/02/25/russia-ucraina-putin-atomica-perche,2022-02-25 05:24:00,"['«Conseguenze mai viste prima se intervenite»: perché Putin minaccia la guerra atomica\n', '\n', 'Il discorso dello Zar è sibillino ma la minaccia è chiarissima. E servirà a terrorizzare i vicini e l’Occidente. Ma rispecchia anche le ultime svolte politiche di “Vlad the Mad”. Ecco perché\n', '«Chiunque tenti di crearci ostacoli e interferire sappia che la Russia risponderà con delle conseguenze mai viste prima. Siamo preparati a tutto». Nel discorso con cui ha annunciato la guerra contro l’Ucraina Vladimir Putin ha pronunciato parole chiare nei confronti dell’Occidente. L’«operazione militare speciale» contro Kiev non deve essere ostacolata dall’Europa o dagli Stati Uniti. Altrimenti cosa? Per comprendere la minaccia bisogna tornare al 21 febbraio scorso. Ovvero al primo discorso di Putin in tv. Quello in cui ha denunciato l’inesistente genocidio del Donbass. E in cui ha posto le basi dell’invasione. \n', 'Mosca e il nucleare \n', 'È lì che accusando Kiev di essere «serva dei padroni occidentali» ha anche detto che «in Ucraina le armi occidentali sono arrivate con un flusso continuo, ci sono esercitazioni militari regolari nell’ovest dell’Ucraina, l’obiettivo è colpire la Russia. Le truppe della Nato stanno prendendo parte a queste esercitazioni, almeno 10 sono in corso, ed i contingenti Nato in Ucraina potrebbero crescere rapidamente. Kiev voleva le armi nucleari per aumentare la tensione. Ora userà la minaccia nucleare». L’accenno all’atomica è il segnale di una minaccia. Putin accusa preventivamente il nemico di avere l’intenzione di appropriarsi di armi nucleari per avere un deterrente. E in questo modo implicitamente già apre al suo utilizzo. \n', 'Secondo il giornalista e Premio Nobel per la pace russo Dmitry Muratov proprio le frasi sulle “conseguenze mai viste” fanno pensare ad una guerra atomica: «Nelle sue mani – dice il direttore di Novaya Gazeta – il comandante in capo rigira il pulsante nucleare come il portachiavi di una macchina di lusso». Anche Anna Zafesova dice oggi su La Stampa che non leggere la minaccia atomica dietro quelle frasi è difficile. E la giornalista e scrittrice sostiene che così si accresceranno le paure dei paesi vicini, a partire da quelli Baltici, che potrebbero essere le prossime vittime dello zar. L’Alto rappresentante Ue per la Politica estera Josep Borrell al suo arrivo al Consiglio europeo straordinario sulla risposta Ue all’invasione russa dell’Ucraina lo ha detto chiaro e tondo: «Una soluzione diplomatica al momento è completamente esclusa visto questo che è successo: una potenza nucleare, un Paese con armamenti nucleari, sta lanciando un attacco brutale e ingiustificato contro il suo vicino e minaccia chiunque voglia andare in soccorso dell’Ucraina con armi nucleari. Realizzate quanto sia grave questa situazione?». \n', 'Vlad the Mad?\n', 'Il Financial Times all’inizio di febbraio lo aveva ribattezzato “Vlad the Mad“. Sostenendo che la maggior parte dei commentatori occidentali costruivano previsioni sulla Russia e l’Ucraina partendo dal presupposto di avere a che fare con un interlocutore ragionevole e razionale. Ovvero un dittatore spietato e calcolatore, pronto a prendersi dei rischi ma senza premere l’acceleratore fino in fondo. Invece altri analisti temono invece che Putin stia diventando sempre più paranoico e quindi pericoloso. E soprattutto, ha deciso di circondarsi di nazionalisti e di dedicarsi alla storiografia, pubblicando saggi sull’Ucraina e sulla seconda guerra mondiale in cui accusa Gran Bretagna e Francia di essersi accordate con Hitler per fargli attaccare l’Unione Sovietica. Ma c’è anche un’altra tesi. Che parte dalla teoria del pazzo attribuita a Richard Nixon, ovvero quella condotta della politica estera di un leader che tenta di spaventare i propri nemici facendo loro credere che li si potrebbe attaccare con metodi sproporzionati. Proprio per convincerli ad arrendersi o a restare neutrali. E allora Putin potrebbe minacciare l’uso dell’atomica proprio per evitare di doverla usare. ']"
802,news-904799,"Guerra in Ucraina, preoccupa l’assedio a Kiev. Zelensky dichiara la mobilitazione generale. L’Ue dà il via alle sanzioni, ma non sul gas",https://www.open.online/2022/02/24/crisi-ucraina-24-febbraio,2022-02-24 23:59:00,"['Guerra in Ucraina, preoccupa l’assedio a Kiev. Zelensky dichiara la mobilitazione generale. L’Ue dà il via alle sanzioni, ma non sul gas\n', '\n', 'Dall’alba di stamattina l’aggressione russa da più direzioni, secondo alcune fonti «Kiev potrebbe cadere nel giro di poche ore». Il presidente russo riappare in video prima del vertice europeo sulle sanzioni: «Noi parte dell’economia mondiale», l’Europa annuncia contromisure\n', 'Aggressione a sorpresa dalla notte scorsa, Putin ha giustificato l’invasione dell’Ucraina fatta con l’obiettivo, ha detto, di difendere i separatisti nell’Est del Paese. Le truppe russe hanno preso il controllo dell’aeroporto internazionale Antonov di Hostomel e della dismessa centrale nucleare di Chernobyl (per il momento gli impianti di stoccaggio delle scorie sono intatti). Secondo gli alleati occidentali Kiev potrebbe cadere in poche ore. Biden: «Colpiremo banche e borsa russe, intervento preparato da mesi». In serata Putin ha un colloquio telefonico con Emmanuel Macron. Lo riferisce il Cremlino secondo cui il presidente russo ha fornito all’omologo francese «chiarimenti dettagliati sulle ragioni e le circostanze della sua decisione di condurre un’operazione militare speciale». Di seguito tutti gli aggiornamenti.\n', '23.40 Zelensky dichiara la mobilitazione generale\n', 'Il presidente ucraino Zelensky ha firmato il decreto per la mobilitazione generale del Paese, dopo una giornata drammaticamente segnata da decine di attacchi da parte dell’esercito russo e diverse perdite tra le truppe ucraine. Già prima della pubblicazione del decreto, la dogana ucraina aveva annunciato che non potevano più lasciare il Paese gli uomini tra i 18 e i 60 anni. A Kiev intanto si prepara la resistenza, in vista di un possibile attacco russo sulla capitale. Nelle ultime ore sarebbero stati distribuiti ai civili circa 10mila fucili automatici, secondo fonti del ministero dell’Interno.\n', '21.40 – Via libera dei leader Ue a massicce sanzioni, dai trasporti alla finanza\n', 'Un pacchetto di sanzioni e misure restrittive che impongono «massicce e severe conseguenze per la Russia». Così ha deciso il Consiglio europeo che ha concordato sulla messa in campo di sanzioni su una miriade di settori diversi. Dal settore finanziario a quello energetico, dai trasporti all’export di beni. Misure restrittive anche sulla politica dei visti e sull’inserimento nella lista nera, e con nuovi criteri, di personalità russe. Nel settore energetico, però, non dovrebbero essere comprese misure dirette al comparto del gas. A queste conclusioni è giunto oggi il Consiglio Ue il quale ha precisato che adotterà il pacchetto senza ritardi e ha annunciato che ci saranno nuove sanzioni anche per la Bielorussia. «Il Consiglio europeo condanna con la massima fermezza l’aggressione militare non provocata e ingiustificata della Federazione russa contro l’Ucraina – si legge nelle conclusioni del vertice -. Con le sue azioni illegali, la Russia viola gravemente il diritto internazionale e i principi della Carta delle Nazioni Unite e mina la sicurezza e la stabilità europea e mondiale». \n', '21.21 – Usa: «Espulso il numero due dell’ambasciata russa a Washington»\n', 'Gli Stati Uniti hanno espulso il numero due dell’ambasciata della Russia a Washington. L’espulsione non è legata all’invasione dell’Ucraina ma è in ritorsione alla decisione di Mosca di inizio mese di cacciare il secondo diplomatico in grado dell’ambasciata americana in Russia.\n', '21.00 – Di Maio: Domani provvedimenti in Consiglio dei ministri\n', '«Quello che verrà fuori dal Consiglio europeo e quello che approveremo anche domani in Consiglio dei ministri sarà l’ennesima dimostrazione che chi ha provato a dividerci ci vedrà ancora più uniti». Così ha detto il ministro degli Esteri Luigi Di Maio al termine del comitato politico strategico a Palazzo Chigi, spiegando che «domani ci saranno una serie di provvedimenti che agevoleranno una serie di decisioni che dovremo prendere sia in ambito multilaterale sia in ambito bilaterale, degli interventi che riguardano quello che si deciderà con il Consiglio europeo». «Servono sanzioni senza precedenti nei confronti di chi sta causando la morte di innocenti», ha scritto nel suo ultimo post. \n', '20.50 – Guerini: «Italia pronta a rafforzare le missioni»\n', '«L’Italia sostiene pienamente le decisioni assunte dalla Nato e parteciperà alle misure di rafforzamento della deterrenza che l’Alleanza Atlantica ha previsto». Queste le parole del ministro della Difesa Lorenzo Guerini a proposito delle misure di rafforzamento alla luce del’acuirsi della crisi russo-ucraina. \n', '20.40 – Usa: «Sanzioni a 24 persone e organizzazioni bielorusse»\n', 'In serata, dopo il discorso della nazione del presidente degli Stati Uniti Joe Biden, il Tesoro americano ha fatto sapere che gli Stati Uniti hanno imposto sanzioni nei confronti di 24 persone e organizzazioni bielorusse a causa del sostegno che il Paese di Lukashenko sta dando all’invasione del Cremlino in Ucraina.\n', '20.35 – Allarme dei Paesi occidentali: «Kiev potrebbe cadere in poche ore»\n', 'Gli alleati occidentali stimano che Kiev potrebbe cadere in mano alle forze russe «nel giro di poche ore». Alla base di questa considerazione c’è il fatto che le difese aeree ucraine sono state eliminate, come ha riferito una fonte degli alleati a Bloomberg, evidenziando che le forze russe stanno avanzando su ambedue i lati del fiume Dnieper.\n', '20.26 – Il Pentagono dispiega altri 7.000 militari in Europa \n', 'I media americani hanno rivelato che il Pentagono ha ordinato il dispiegamento di circa 7.000 truppe militari sulle aree di crisi. \n', '20.16 – Ong: «Oltre 1.400 fermi per le proteste in Russia» \n', 'Solo a Mosca sono state identificate 719 persone. Ma ce ne sono altre centinaia che sono state fermate durante tutta la giornata di proteste. In diverse città della Russia sono andate in scena manifestazioni contro l’offensiva del Cremlino all’Ucraina. In serata il numero delle persone fermate è arrivato a 1.400, stando a quanto riporta l’ong Ovd-Info. I fermi sono avvenuti in 51 città diverse.\n', '20.00 – Biden: «Putin ha premeditato la guerra per mesi»\n', '«Questa è una guerra premeditata da mesi». Sono queste le parole del presidente degli Stati Uniti Joe Biden in un discorso alla nazione dalla Casa Bianca a circa 18 ore dall’inizio dell’offensiva di Mosca sull’Ucraina. Il capo della Casa Bianca ha riferito che Vladimir Putin ha respinto ogni offerta di dialogo e confronto: «Putin è l’aggressore, Putin ha scelto questa guerra. Le nostre forze in Europa difenderanno gli alleati della Nato, difendendo ogni centimetro del territorio dell’alleanza». Biden ha annunciato inoltre nuove sanzioni e il bando dell’export tecnologico per punire la Russia. Nella blacklist statunitense sono finite anche altre quattro banche statali russe.\n', '19.55 – Draghi: «La crisi può durare a lungo, prepariamoci»\n', '«Siamo tutti molto colpiti da quanto è avvenuto stanotte – ha detto il premier Mario Draghi intervenendo nel pomeriggio al G7 in videoconferenza -. Questa crisi potrebbe durare a lungo, dobbiamo essere preparati». «Voglio ringraziare gli Stati Uniti e il presidente Joe Biden per la condivisione di informazioni in queste settimane e la Commissione europea per la buona proposta di sanzioni che è sul tavolo – ha spiegato il presidente nel corso della riunione -. Sulle sanzioni, siamo completamente allineati alla Francia, alla Germania, all’Unione Europea. Dobbiamo essere uniti, fermi, decisi e dobbiamo riaffermare in ogni possibile momento il nostro pieno sostegno all’Ucraina».\n', '19.30 – Rublo in caduta, Mosca chiude con un crollo del 33,2%, \n', 'Giornata nera anche per la Borsa di Mosca. Bloccata più volte per limitare la volatilità e le vendite innescate dopo l’offensiva contro Ucraina, la seduta di oggi si conclude con importante crollo dell’indice Moex pari al 33,28%, mentre l’indice in dollari Rts lascia sul terreno il 38,3%. In caduta il rublo che ha perso oltre il 7% sul dollaro.\n', '19.05 – «La centrale di Chernobyl è in mano ai russi» \n', 'La presidenza ucraina ha confermato che le forze militari russe hanno preso tutta l’area di Chernobyl. La dismessa centrale nucleare di Chernobyl è dunque passata sotto il controllo delle forze del Cremlino. \n', '19.00 – Biden: «Accordo per sanzioni devastanti»\n', '«Ci siamo accordati per portare avanti ulteriori sanzioni alla Russia, che saranno devastanti». Queste le parole del presidente degli Stati Uniti Joe Biden in seguito alle decisioni prese durante la riunione del G7 in video conferenza. «Questa mattina ho incontrato i miei colleghi del G7 per discutere l’ingiustificato attacco del presidente Putin all’Ucraina e ci siamo accordati per portare avanti devastanti pacchetti di sanzioni e altre misure economi che contro la Russia – ha twittato il presidente americano -. Siamo affianco al coraggioso popolo dell’Ucraina».\n', '18.50 – Shevchenko: «La mia gente e la mia famiglia sono in pericolo»\n', '«Una guerra su vasta scala è stata iniziata dalla Russia. La mia gente e la mia famiglia sono in pericolo. L’Ucraina e la sua popolazione vogliono pace e integrità territoriale». Queste le parole di Andriy Shevchenko, ex attaccante del Milan e vincitore del Pallone d’Oro nel 2004. «Vi prego, vi prego di sostenere il nostro Paese e chiedere al Governo russo di fermare la loro aggressione e violazione del diritto internazionale» è il contenuto del post pubblicato sul profilo Facebook. «Tutto quello che vogliamo è la pace. Non c’è bisogno della guerra. La guerra non è la risposta».\n', '18.20 – Il Regno Unito bandisce tutte le banche russe \n', 'Continuano a susseguirsi le notizie di sanzioni intraprese nei confronti della Russia dopo l’offensiva del Cremlino contro l’Ucraina. L’ultima arrivata questo pomeriggio è quella del premier britannico Johnson ha annunciato una nuova ondata di severe sanzioni anti russe come risposta all’azione militare di Mosca. In particolare Johnson ha fatto sapere che d’ora in avanti saranno messe al bando tutte le banche russe dal mercato finanziario della City. Al bando nel Regno Unito anche Aeroflot. Oltre a queste misure, sono stati limitati i capitali depositabili da cittadini russi in conti bancari del Paese e sono partite sanzioni per 100 destinatari fra individui, entità e società russe.\n', '18.03 – Piazza Affari brucia 30 miliardi per via della guerra in Ucrania \n', 'Brutta giornata per la borsa italiana che chiude in forte calo. La guerra della Russia in Ucraina sta avendo pesanti ripercussioni sui mercati. Piazza Affari Ftse All Share ha lasciato sul terreno una perdita del 3,99% che equivale a 30,3 miliardi di capitalizzazione bruciati in una sola seduta. L’indice Ftse Mib lascia sul terreno il 4,1% a 24.890 punti, al di sotto della soglia psicologica dei 25.000 punti, e torna sui valori di luglio 2020.\n', '18.00 – L’Ue promette pesanti sanzioni entro 24 ore \n', 'Entro 24 ore l’Unione europea imporrà «pesanti sanzioni» contro Mosca. A garantirlo è l’Alto rappresentante Ue Josep Borrell. Lo fa sapere in un tweet il ministro degli Esteri ucraino Dmytro Kuleba, dopo un colloquio con Borrell. «Per fermare la brutale invasione di Putin devono essere imposte immediatamente alla Russia severe sanzioni da parte dell’Ue», è il contenuto del tweet in cui Borrell viene invitato a «fare un passo politico e a fornire all’Ucraina una prospettiva europea». Anche l’Alto rappresentante ha twittato a proposito: «Kuleba mi ha informato dell’orribile attacco in corso della Russia contro l’Ucraina. Ho espresso il sostegno costante e personale dell’Ue all’Ucraina e al suo popolo». Il ministro degli Esteri ucraino ha anche chiesto a tutti gli alleati Nato di tagliare i rapporti diplomatici con Mosca dopo l’invasione russa del suo Paese. «L’Ucraina ha tagliato le relazioni diplomatiche con la Russia. Chiedo a tutti i nostri partner di fare lo stesso».\n', '17.50 – Putin: «l’attacco era necessario per difenderci»\n', 'L’invasione dell’Ucraina da parte della Russia è stata una «misura necessaria» per difendere il proprio territorio. Questa la posizione del presidente russo Vladimir Putin che coglie l’occasione per mettere in guardia l’Europa contro le sanzioni che sta annunciando. «La Russia è parte dell’economia mondiale e noi non abbiamo certamente intenzione di danneggiare quel sistema – sono le parole di Putin -. Non credo che ai nostri partner convenga spingerci fuori da questo sistema. Non vogliamo danneggiare economia mondiale, di cui siamo parte».\n', '\n', 'Il tuo browser non supporta il tag iframe\n', '17.40 – Vertice G7: «Aspra condanna dell’invasione russa»\n', 'Alla fine del vertice del G7 in video conferenza, al quale ha partecipato anche il premier Draghi, la posizione è unanime: «Condanniamo l’invasione russa nel modo più aspro. Affermiamo il nostro inamovibile appoggio e la nostra solidarietà all’Ucraina». Questo quanto affermano i leader nella dichiarazione diramata dalla cancelleria di Berlino dopo la riunione di questo pomeriggio. «Ci impegniamo a proteggere i sistemi democratici e a rafforzare la nostra collaborazione per le priorità globali come clima, ambiente e salute».\n', '17.35 – Il Pentagono: «Più di 100 missili russi usati nell’attacco»\n', 'Un funzionario del Pentagono ha parlato dell’offensiva russa ai media americani: «Ci aspettiamo diverse fasi nell’attacco della Russia. Quella vista finora è la prima fase», ha spiegato. Il Pentagono stima che per il momento sono stati già lanciati più di 100 missili russi negli attacchi contro l’Ucraina. Lo stesso funzionario ha poi rivelato che 6 jet F-35 arriveranno nelle prossime ore nei paesi Baltici.\n', '17.20 – Renzi si dimette dal board di Delimobil \n', 'Lo staff di Matteo Renzi, leader di Iv, ha confermato che in mattinata il senatore si è dimesso dal board di Delimobil, il servizio di car-sharing russo fondato dall’imprenditore italiano Vincenzo Trani. A darne notizia è il Financial Times. Renzi avrebbe comunicato le sue dimissioni con effetto immediato tramite mail. Il suo ruolo nel board aveva creato suscitato diverse polemiche.\n', '17.05 – Il momento dell’impatto del missile russo sull’aeroporto Ivano-Frankivsk\n', 'Il tuo browser non supporta il tag iframe\n', '\n', 'Prima l’impatto sulla pista poi l’esplosione. Le immagini della clip mostrano il momento in cui avviene l’impatto del missile russo sull’aeroporto Ivano-Frankivsk. Da quando alle 4 della scorsa notte è cominciata l’offensiva russa, in rete rimbalzano le testimonianze di quello che sta accadendo sotto i bombardamenti. Lo scalo si trova in un’area lontana, per il momento, dalle tensioni esplose nel Donbass. \n', '17.00 – Arrivati in Moldavia 4.000 ucraini in fuga\n', 'Circa 4.000 ucraini in fuga dalla guerra sono arrivati in Moldavia. A farlo sapere è la presidente Maia Sandu. «Oggi sono arrivate 4mila persone. Il governo ha schierato centri di accoglienza temporanea nei pressi delle località di Palanca e Ocnita. I nostri confini sono aperti».\n', '\n', 'February 24, 2022\n', ' \n', '16.25 – Scontri in corso al deposito di scorie nucleari di Chernobyl\n', 'La conferma dei combattimenti a Chernobyl arriva anche dal ministero dell’Interno ucraino che, citato da Nbc, ha sottolineato che gli impianti di stoccaggio delle scorie sono per il momento intatti. Allo stesso tempo ha però ammesso che c’è il rischio che vadano distrutti. «Combattimenti sono in corso nei pressi del deposito di scorie nucleari di Chernobyl. Le forze russe sono avanzate dalla Bielorussia», afferma il consigliere del ministero dell’Interno, Anton Guerachtchenko. La Guardia nazionale ucraina «sta opponendo una forte resistenza».\n', '16.15 – I media: «I russi prendono il controllo di un aeroporto a Kiev»\n', 'A 40 chilometri dalla capitale Kiev, stando a quanto riportato dagli inviati di Cnn, le truppe russe hanno preso il controllo dell’aeroporto internazionale Antonov di Hostomel. Le immagini della conquista dello scalo stanno circolando sui social network. \n', '\n', 'February 24, 2022\n', ' \n', '15.50 – A Kiev risuonano nuove sirene di allarme\n', 'Per le strade deserte di Kiev risuonano nuove sirene di allarme che segnalano possibili bombardamenti nell’area. La popolazione è stata quindi invitata dall’amministrazione locale a ripararsi al sicuro nei rifugi antiaerei. \n', '15.30 – Riunione G7 in corso: c’è anche Draghi\n', 'È cominciata intorno alle 15.30 una riunione del G7 in video conferenza per fare il punto sulla guerra in Ucraina e le implicazioni conseguenti. Al vertice sta partecipando anche il premier Mario Draghi, oltre al Segretario generale della Nato Jens Stoltenberg. Alla fine della riunione il premier ha fatto sapere che andrà a Bruxelles per un Consiglio Europeo straordinario. Qui si deciderà un pacchetto di sanzioni «molto dure» nei confronti della Russia. «Avevamo ribadito in tutte le sedi di essere pronti a imporre conseguenze severe nel caso la Russia, come è purtroppo accaduto, avesse respinto i nostri tentativi di risolvere la crisi per via politica – aveva detto Draghi in mattinata -. Questo è il momento di metterle in campo. L’Italia è pienamente allineata ai partner su questa posizione».\n', '14.20 – Unicef: «Il conflitto in Ucraina è una minaccia per 7,5 milioni di bambini»\n', '«L’Unicef è profondamente preoccupato perché l’intensificarsi delle ostilità in Ucraina rappresenta una minaccia immediata per le vite e il benessere di\xa07,5 milioni di bambini. Negli ultimi giorni colpi di armi pesanti lungo la linea di contatto hanno già danneggiato infrastrutture idriche di base e scolastiche. Se i combattimenti non si fermeranno, decine di migliaia di famiglie potrebbero essere costrette a sfollare, facendo drammaticamente aumentare i bisogni umanitari». È l’allarme lanciato in una nota ufficiale della direttrice generale dell’Unicef, Catherine Russel. Il Fondo delle Nazioni Unite per l’Infanzia, nel suo appello, chiede inoltre di «non attaccare infrastrutture essenziali\xa0da cui i bambini dipendono, compresi sistemi idrici, igienico sanitari, strutture sanitarie e scolastiche». \xa0\n', '14.00 – Von der Leyen: «Le sanzioni dell’Ue sopprimeranno crescita russa»\n', '«La nostra unità è la nostra forza, è nostro comune dovere resistere al più grave atto di aggressione sul suolo europeo degli ultimi decenni». Sono le dichiarazioni della presidente della Commissione Ue, Ursula von der Leyen. «La Russia pagherà a caro prezzo l’invasione dell’Ucraina», assicura von der Leyen, spiegando che «le sanzioni che l’Ue adotterà\xa0oggi nei confronti di Mosca sopprimeranno la crescita economica di Mosca ed eroderanno gradualmente la base industriale di Mosca». Secondo la presidente della Commissione Ue, i punti strategici russi che andrà a colpire l’Ue consteranno nel congelamento delle attività russe nel territorio dell’Unione, con il blocco dell’accesso finanziario europeo per le banche russe. Questo dovrebbe innescare un deflusso di capitali da Mosca, facendo crescere l’inflazione e togliendo terreno all’industria. Tra i comparti industriali che verranno particolarmente colpiti dalle misure europee vi saranno quelli in ambito tech, della produzione di chip e di software, oltre che dello sviluppo dell’intelligenza artificiale. \n', '13.45 – Draghi: «Faremo tutto il necessario per preservare la sovranità dell’Ucraina e la sicurezza dell’Europa»\n', '«Dall’Unione europea arriveranno sanzioni molto dure verso la Russia», ha detto il primo ministro italiano Mario Draghi dopo il Consiglio dei ministri, a seguito dell’invasione dell’Ucraina da parte di Mosca. Il premier, nel corso del suo discorso, ha ricordato che «l’Ucraina è un Paese europeo, una nazione amica, ed è una democrazia colpita nella propria legittima sovranità». E il presidente del Consiglio ha poi aggiunto: «Voglio esprimere la solidarietà piena e incondizionata del popolo e del Governo italiano al popolo ucraino e al Presidente Zelensky. Quanto succede in Ucraina riguarda tutti noi, il nostro vivere da liberi, la nostra democrazia». \n', '13.27 – La Lituania dichiara lo stato di emergenza. L’Estonia apre al sostegno militare dell’Ucraina\n', 'Il presidente lituano Gitanas Nausėda ha dichiarato lo stato di emergenza nazionale,\xa0secondo quanto riportato dall’agenzia Reuters. Nausėda ha anticipato l’intenzione di inviare le truppe militari per la difesa dei confini del Paese in risposta a «possibili disordini e provocazioni dovute alle grandi forze militari ammassate in Russia e Bielorussia».\xa0Al contempo, anche la presidente dell’Estonia, Kaja Kallas, ha dichiarato in un’intervista alla\xa0Bbc\xa0che il suo Paese intende «aiutare l’Ucraina con tutti i mezzi possibili, armi incluse, perché dobbiamo fare di tutto a livello europeo e con il sostegno della Nato affinché questa aggressione non si espanda».\n', '13.10 – Le truppe russe stanno invadendo la regione di Kiev\n', 'È in corso l’invasione da parte delle truppe russe della regione di Kiev in Ucraina. Tra i punti interessati dall’attacco dei militari russi c’è l’aeroporto di Antonov a Hostomel, a circa un’ora di distanza a nord di Kiev e che, secondo quanto riferito da funzionari ucraini, è stato inizialmente attaccato da un velivolo russo che ha tentato l’atterraggio presso lo scalo militare ucraino. Successivamente l’aeroporto militare di Hostomel, il secondo scalo della regione di Kiev, è stato bombardato da una flotta di elicotteri russi, che si è impossessata dello scalo, secondo quanto riferito dal ministero dell’Interno ucraino. Inoltre, secondo quanto riferito dal servizio di frontiera ucraino, le forze russe stanno avanzando verso Kiev da Nord. \n', '12.40 – Stoltenberg (Nato): «La Russia ha chiuso le porte ad una soluzione diplomatica»\xa0\n', '«Siamo uniti per difenderci a vicenda e condanniamo con la massima fermezza l’orribile attacco della Russia all’Ucraina, che è del tutto ingiustificato e non provocato», riferiscono fonti dell’Alleanza Atlantica al al termine del Consiglio Nato. Il segretario generale della Nato, Jens Stoltenberg, ha definito l’attacco di Mosca un «brutale atto di guerra». «L’invasione – ha proseguito – era pianificata da tempo. Siamo in un momento difficile per la sicurezza in Europa: la pace non può più essere data per scontata». Il segretario generale della Nato, sottolineando che «La Russia ha chiuso le porte ad una soluzione diplomatica», ha poi dichiarato che «al momento non ci sono truppe Nato in Ucraina, né rientra tra i nostri piani l’intenzione di dispiegarne sul territorio del Paese. Tuttavia, la Nato – ha precisato Stoltenberg – sta incrementando truppe nella parte orientale dell’Alleanza nei territori della Nato». \n', '12.30 – Le reazioni internazionali all’attacco della Russia in Ucraina\n', 'Con l’annuncio di Vladimir Putin di un’operazione militare nel Donbass per «smilitarizzare l’Ucraina», gli alleati occidentali si organizzano per rispondere in maniera compatta e tentare di fermare la guerra nel cuore dell’Europa. Joe Biden ha convocato un G7 nel pomeriggio, mentre la Nato si riunirà domani. Da Berlino a Londra, da Parigi a Roma, i Paesi hanno duramente condannato l’invasione russa, annunciando l’arrivo di nuove e più pesanti sanzioni contro la Russia. Johnson ha definito l’attacco una «catastrofe per il nostro continente», mentre Ursula von der Leyen e Charles Michel hanno condannato un uso della forza non adatto al XXI Secolo. Annalena Baerbock, ministra degli Esteri tedesca, ha detto: «Oggi ci siamo svegliati in un altro mondo. Siamo senza parole, ma non siamo inermi». La Cina, vicina alla Russia, ha invece accusato gli Stati Uniti di aver lasciato poco margine di scelta a Putin, e ha definito le sanzioni «immorali».\n', '12.25 – La Turchia si schiera contro Mosca. Erdogan: «Attacco inaccettabile»\n', '«Riteniamo inaccettabile l’operazione militare lanciata oggi dalla Russia sul territorio dell’Ucraina e la respingiamo. Questo passaggio, che riteniamo contrario al diritto internazionale è un duro colpo per la pace, la tranquillità e la stabilità della regione. La Turchia sostiene la lotta dell’Ucraina per proteggere la sua integrità territoriale. Ci rammarichiamo sinceramente che la Russia e l’Ucraina, che consideriamo paesi amici e con i quali abbiamo stretti rapporti politici, economici e sociali, si trovino faccia a faccia in questo modo». Sono le dichiarazioni del presidente turco Recep Tayyip Erdoğan dopo l’invasione russa dei territori ucraini. Erdogan ha assicurato che la Turchia, «farà la propria parte per garantire la sicurezza di tutti coloro che vivono in Ucraina, in particolare dei nostri cittadini e dei fratelli tartari della regione». Infine, il presidente turco ha dichiarato: «Ribadiamo il nostro appello a risolvere i problemi tra Russia e Ucraina attraverso il dialogo nel quadro degli Accordi di Minsk».\n', '12.15 – \xa0Il Cremlino: «Scopo dell’operazione è demilitarizzare l’Ucraina»\n', '«Lo scopo dell’operazione militare della Russia in Ucraina è la demilitarizzazione dell’Ucraina in quanto rappresenta una minaccia per il nostro popolo». Lo ha dichiarato il portavoce del Cremlino, Dmitry Peskov. Inoltre, secondo quanto riportato dall’agenzia russa Tass, dal Cremlino fanno sapere che «sarà il presidente Vladimir Putin a stabilire la durata dell’operazione militare in Ucraina e che proseguirà per il\xa0tempo\xa0necessario» agli obiettivi russi. \n', '12.12 – La Uefa “sospende” la finale di Champions League a San Pietroburgo\n', 'L’attacco della Russia in Ucraina sta avendo ripercussioni anche sullo sport. La\xa0Uefa ha convocato una\xa0riunione straordinaria\xa0per venerdì 25: si sta infatti riflettendo sullo spostamento della\xa0finale della Champions League\xa0in programma il 28 maggio da San Pietroburgo a un’altra città europea. La città che ospiterà la finale verrà decisa durante la riunione di domani. Il premier britannico Johnson ha detto che «è inconcepibile che la Russia possa ospitare eventi sportivi internazionali come la finale di Champions League di calcio in calendario a San Pietroburgo, dopo le azioni intraprese dal presidente Vladimir Putin in Ucraina». \n', '12.10 – Attacco missilistico a Odessa: 18 morti\n', 'Il porto di Odessa rientra tra gli obiettivi dichiarati da Mosca. La città è stata bersaglio di un attacco missilistico e le autorità regionali ucraine hanno denunciato che i bombardamenti sulla città hanno causato già 18 morti. Lo riporta l’agenzia Reuters. \n', '\n', 'Il tuo browser non supporta il tag iframe\n', '11.30 – Bankitalia: «Monitoriamo la situazione, siamo pronti a sanzioni»\n', 'Fonti della Banca d’Italia, assieme alla Bce, rende noto che «si stanno strettamente monitorando le implicazioni della situazione in Ucraina e si metteranno in atto le sanzioni decise dall’Unione europea e dai governi europei». Sul piano economico europeo, verrà inoltre effettuata «una valutazione complessiva delle previsioni economiche alla riunione di marzo, che terra’ conto anche dei recenti sviluppi geopolitici».\n', '11.00 – Zelensky: «Russia come la Germania nazista. Forniremo armi a chiunque intende difendere l’Ucraina»\n', '«I cittadini siano pronti a difendere la sovranità con le armi. Mosca è il male, decidete da che parte stare». A dirlo è il presidente ucraino Volodymyr Zelensky\xa0in una dichiarazione al Paese. Il presidente ucraino, parlando in russo, ha attaccato Mosca: «La Russia è come la Germania nazista durante la seconda guerra mondiale». Zelensky ha inoltre invitato tutti i cittadini ucraini a «donare il sangue» perché «ci sono militari feriti negli ospedali». Al contempo, il presidente ucraino su Twitter ha annunciato che «L’Ucraina ha interrotto le relazioni diplomatiche con la Russia» e, rivolgendosi «a tutti coloro che non hanno ancora perso la coscienza in Russia», il presidente ucraino ha chiesto a tutti di «uscire e protestare contro la guerra con l’Ucraina». Inoltre, Zelensky ha annunciato che «forniremo armi a chiunque voglia difendere il Paese: siate pronti a sostenere l’Ucraina nelle piazze delle nostre città. Elimineremo le sanzioni contro tutti i cittadini ucraini che sono pronti a difendere il nostro Paese nell’ambito della difesa territoriale con le armi in mano».\n', '10.45 – Domani informativa Draghi in Parlamento. Mattarella convoca Consiglio supremo difesa\n', 'Secondo quanto si apprende da fonti di governo, è prevista per domani, 25 febbraio, la prima informativa in Parlamento da parte del presidente del Consiglio Mario Draghi sulla crisi in Ucraina. Nel pomeriggio, alle 15, il premier parteciperà al G7 in videoconferenza, mentre alle 20 sarà a Bruxelles per il Consiglio europeo straordinario. In mattinata a Palazzo Chigi si è svolta una riunione con il Comitato interministeriale per la sicurezza della Repubblica (Cisr), l’organo di coordinamento di cui fanno parte i principali ministri del governo tra cui quello degli Esteri, della Difesa e dell’Interno. Alla riunione ha preso parte anche il capo dell’intelligence italiana, Elisabetta Belloni. Il presidente del Consiglio ha fatto sapere di essere «al lavoro con gli Alleati europei e della Nato per rispondere immediatamente, con unità e determinazione». In parallelo, il presidente della Repubblica, Sergio Mattarella, ha convocato al Quirinale il Consiglio supremo della Difesa italiana per le ore 16.30 di questo pomeriggio. \n', '10.25 – La viceministra della Difesa ucraina chiama tutti i cittadini alle armi\n', '«Tutti coloro che sono pronti e sanno utilizzare armi possono unirsi alle Forze di difesa territoriale delle Forze armate ucraine nella loro regione». Lo\xa0ha annunciato in un video su Facebook la viceministra della Difesa ucraina, Anna Malyar, spiegando che il Paese «sta passando alla modalità di difesa completa». Nel frattempo, L’Ucraina ha annunciato di aver ucciso «circa 50 occupanti filorussi». \n', '9.40 – Lukashenko smentisce l’attacco dal fronte della Bielorussia\n', '«Le forze armate della Bielorussia non stanno partecipando all’operazione speciale russa in Ucraina». Sono le dichiarazioni del presidente bielorusso Aleksandr Lukashenko durante un incontro coi vertici militari a Minsk, citato all’agenzia di stampa moscovita Ria Novosti. «Hanno affermato che “verso le 5 del mattino il confine di stato dell’Ucraina è stato attaccato dalle truppe russe, che sono supportate dalla Bielorussia”. Menzogne! Le nostre truppe non prendono parte a questa operazione», ha detto il presidente bielorusso. In precedenza, il capo di Stato bielorusso aveva riferito che la situazione ai confini del Paese «fosse mutata». Nella notte, la\xa0Cnn\xa0aveva\xa0mostrato\xa0una serie di immagini in cui si osserva una lunga colonna di veicoli militari che attraversa il valico di frontiera all’incrocio di Senkivka con Veselovka, tra Ucraina e Bielorussia.\n', 'VIDEO: February 24, 2022\n', '8.55 – Von der Leyen: «In arrivo sanzioni massicce e mirate contro la Russia»\n', 'La presidente della Commissione Europea, Ursula von der Leyen, ha annunciato un «pacchetto di sanzioni massicce e mirate» contro la Russia. Queste sanzioni «colpiranno settori strategici dell’economia russa, bloccando l’accesso a tecnologia e mercati che sono essenziali per la Russia». L’obiettivo delle sanzioni da parte dell’Ue, come spiegato dalla presidente della Commissione, è quello di «congelare gli asset russi nell’Ue e di bloccare l’accesso delle banche russe al mercato finanziario del’Ue». «Queste sanzioni sono disegnate per imporre un costo altissimo al Cremlino», dopo aver invaso l’Ucraina. Al contempo, l’Alto rappresentante dell’Unione per gli affari esteri e la politica di sicurezza dell’Ue, Josep Borrell, ha assicurato che «l’Unione Europea risponderà nel modo più duro possibile». \n', '8.45 – Di Maio convoca riunione urgente all’Unità\xa0Crisi\n', 'Il ministro degli Esteri, Luigi Di Maio, ha convocato all’Unità di Crisi della Farnesina una riunione urgente di coordinamento. In videoconferenza sarà presente anche l’ambasciatore italiano a Kiev, Pier Francesco Zazo. Il Capo missione italiano, in costante contatto con il ministero degli Esteri dalla sede diplomatica ucraina è tra gli ambasciatori europei che, al momento, ha deciso di rimasto nella capitale ucraina. Al contempo il Copasir, il Comitato parlamentare per la sicurezza della Repubblica, ha convocato con urgenza il sottosegretario con delega alla Sicurezza, Franco Gabrielli. \n', '7.30 – Draghi: «L’Italia condanna l’attacco della Russia»\n', 'Il presidente del Consiglio Mario Draghi ha condannato l’attacco «ingiustificato e ingiustificabile» della Russia contro l’Ucraina: «Il Governo italiano condanna l’attacco della Russia all’Ucraina. È ingiustificato e ingiustificabile. L’Italia è vicina al popolo e alle istituzioni ucraine in questo momento drammatico. Siamo al lavoro con gli alleati europei e della Nato per rispondere immediatamente, con unità e determinazione».\xa0\n', '7.20 – Charles Michel: «Ue pronta a fornire altri aiuti»\n', '«Oggi sia il Consiglio europeo sia i leader del G7 si incontreranno per concordare ulteriori misure contro gli atti illegali» della Russia, ha detto\xa0il presidente del Consiglio Europeo,\xa0Charles Michel.\n', '7.10 – Zelensky:\xa0«Serve una coalizione anti-Putin»\n', 'Il presidente ucraino Volodymyr Zelensky, in un discorso alla nazione, ha riferito di aver «parlato con il presidente degli Stati Uniti, con il cancelliere tedesco Olaf Scholz, con il presidente del Consiglio Ue Charles Michel, con il presidente polacco Andrzej Duda e il premier britannico Boris Johnson. Bisogna fermare immediatamente Putin e la guerra contro l’Ucraina e il mondo! È necessario costruire una coalizione anti-Putin – scrive – e l’Ucraina richiede sanzioni immediate, difesa e sostegno finanziario all’Ucraina e di chiudere lo spazio aereo. Il mondo deve costringere la Russia alla pace». \n', 'Guerra Ucraina. Zelensky alla nazione: «Mantenete la calma. Stiamo lavorando e siamo pronti a tutto» – Il video – Open\n', 'Il tuo browser non supporta il tag iframe\n', '7.00 – Mosca: «Difese annientate»\n', 'La Russia ha soppresso il sistema di difesa anti aerea dell’Ucraina con i suoi attacchi di precisione. Lo ha detto il ministero della Difesa di Mosca in una nota. Il ministero della Difesa russo ha annunciato di aver «soppresso i sistemi di difesa aerea delle forze armate ucraine e di aver messo fuori servizio le infrastrutture militari delle basi aeree. I militari del servizio di frontiera dell’Ucraina non stanno opponendo alcuna resistenza alle unità russe». Mentre secondo Mosca le guardie di frontiera ucraine non stanno resistendo all’avanzata dei russi. Intanto Kiev ha annunciato di aver abbattuto cinque aerei e un elicottero nella regione di Lugansk. Mosca ha smentito tutto. Al contempo, il ministro degli Esteri ucraino, Dmytro Kuleba, ha lanciato un appello agli «ucraini nel mondo»,\xa0assicurando che di fronte all’attacco di Putin, «nessuno scapperà: esercito, diplomatici, tutti sono al lavoro. L’Ucraina combatte, si difenderà e vincerà». Il ministro degli Esteri ucraino ha poi aggiunto: «Diffondete la verità sull’invasione di Putin nei vostri Paesi e chiedete ai governi di agire immediatamente». \n', '6.35 – L’attacco dal fronte bielorusso\n', 'Altre forze russe stanno entrando in Ucraina dalla Bielorussia. La Cnn mostra alcuni video che ritraggono carri armati che passano il confine. Putin ha avuto poco fa un colloquio con il presidente della Bielorussia Alexander Lukashenko, che è stato informato sulle mosse russe. L’agenzia di stampa Afp dice che l’attacco è condotto anche dalla Bielorussia. Intanto crolla il rublo. La divisa russa cede oltre il 6,5% a quota 84,0750 contro il dollaro e a quota 95,2425 contro l’euro.\n', '6.20 – Le sirene suonano nel centro di Kiev dopo l’invasione russa\n', 'Dopo l’inizio dell’invasione russa dell’Ucraina, nella capitale ucraina sono state fatte suonare le sirene antimissili, per avvisare la popolazione dell’inizio dell’attacco. In un video pubblicato sul web si vede piazza dell’Indipendenza a Kiev all’alba, e in sottofondo si possono sentire le sirene che suonano per informare la popolazione che la Russia ha avviato l’attacco contro l’Ucraina. \n', '\n', 'Il tuo browser non supporta il tag iframe\n', '6.15 – La Nato convoca una riunione d’urgenza\n', 'Per la giornata di oggi è stato programmato un vertice della Nato per decidere come intervenire rispetto all’aggressione della Russia nei confronti dell’Ucraina e difendere gli alleati. Lo ha annunciato il segretario generale dell’Alleanza, Jens Stoltenberg, che ha condannato l’invasione e intimato a Mosca di fermare immediatamente l’azione militare. Kiev chiede all’Onu di fermare Putin. L’ambasciatore russo nel Palazzo di Vetro fa sapere che Mosca non ha intenzione di occupare il paese. L’ambasciatore francese Nicolas de Riviere ha denunciato «il disprezzo» della Russia per le Nazioni Unite. Intanto Mosca sospende la Borsa.\n', '5.30 – Le esplosioni a Kiev e in altre città\n', 'Dopo quelle di Kiev, esplosioni sono state segnalate in altre città dell’Ucraina. L’agenzia di stampa Afp ne segnala alcune a Mariupol e a Kramatorsk. Altre esplosioni sono segnalate anche dalle città di Charkiv e di Odessa presumibilmente oggetto dell’offensiva russa. Cominciano anche a circolare alcuni video diffusi sul web. \n', '5.20 – L’ambasciatore russo all’Onu: «Non è una guerra, ma un’operazione militare speciale»\n', 'L’ambasciatore russo all’Onu, Vasily Nebenzya, durante la riunione di emergenza del Consiglio di sicurezza, sostiene che quella di Mosca «non è una guerra, ma un’operazione militare speciale». L’ambasciatore ha accusato nuovamente Kiev di provocazioni militari nella regione del Donbass. Sottolineando poi che Mosca si è concentrata sulla pace e la sicurezza nelle repubbliche separatiste. Un consigliere del ministero dell’Interno ucraino, Anton Gerashchenko, ha confermato che «l’invasione russa è cominciata» con «attacchi missilistici su Kiev». Gerashchenko ha aggiunto sulla sua pagina Facebook che aeroporti e comandi militari ucraini sono oggetto di attacchi a Kiev e Charkiv e che ci sono scambi di artiglieria lungo il confine. Intanto l’oro sale ai massimi da oltre un anno. Le quotazioni del metallo prezioso avanzano dell’1% a 1.928,80 dollari l’oncia, ai massimi dal gennaio 2021. L’agenzia Reuters annuncia che le truppe russe sono arrivate a Mariupol e a Odessa. \n', '5.15 – L’Ucraina chiude lo spazio aereo ai voli civili\n', 'L’Ucraina ha chiuso il suo spazio aereo ai voli civili a seguito dell’inizio dell’invasione militare russa nell’Est del Paese. L’Agenzia dell’Unione europea per la sicurezza aerea (Easa), in una nota ufficiale, ha avvertito che sussistono «rischi per la sicurezza nel volo nello spazio aereo confinante in Russia e Bielorussia». Secondo l’Easa c’è il rischio che «gli aerei civili possano essere erroneamente identificati e presi di mira intenzionalmente. Inoltre, la presenza sul territorio e il possibile utilizzo di un’ampia gamma di armi sia via terra sia via aerea rappresenta un rischio elevato per i voli civili che operano a tutte le altitudini e tipologie di volo».\n', '5.00 – Separatisti: «Attacchi nel Donbass». Gli Usa: «Falso»\n', 'Prima del discorso di Putin, i separatisti ucraini hanno sostenuto che le forze di sicurezza di Kiev avessero bombardato Donetsk con dieci ordigni vietati dagli accordi di Minsk. Il bombardamento era stato segnalato in direzione del villaggio della miniera di Trudovskaya (periferia di Donetsk) e sarebbe stato registrato alle 2:40 ora locale. Secondo gli Stati Uniti però si trattava di una false flag. Lo ha sottolineato il portavoce del Dipartimento di Stato, Ned Price, in un tweet: «Attenzione alle seguenti campagne di disinformazione del Cremlino – scrive – che cercano di giustificare un’azione militare: nessuna prova supporta queste false affermazioni». «L’Ucraina – sottolinea Price – non sta commettendo genocidio, non sta attaccando Donetsk e Luhansk e non sta conducendo attacchi terroristici».\n', '4.40 – Biden: «La decisione di Mosca porterà conseguenze catastrofiche»\n', 'A seguito dell’annuncio del presidente russo, il presidente degli Stati Uniti Biden ha annunciato ulteriori sanzioni nei confronti della Russia. «Il presidente russo Vladimir Putin ha scelto una guerra premeditata che porterà una catastrofica perdita di vite umane e sofferenza», ha detto. \n', '3.45 – Il discorso dello Zar\n', 'L’operazione militare nel Donbass «per la difesa dei separatisti ucraini» era stata annunciata da Putin nella notte. Il presidente ha chiesto a Kiev di deporre le armi. L’annuncio a sorpresa è arrivato mentre si riuniva il Consiglio di Sicurezza dell’Onu. Putin ha detto che la Russia reagirà contro chi interferisce nell’operazione e ha esortato le forze ucraine a consegnare le armi e a lasciare il territorio del Donbass. Ha aggiunto che un’ulteriore espansione della Nato è «inaccettabile» e ha detto che vuole liberare l’Ucraina dell’Est «dai nazisti». «I nostri piani non includono l’occupazione», ha concluso il presidente. Il giornalista della Cnn Matthew Chance ha sentito esplosioni nitide a Kiev. La Cnn fa sapere che altre esplosioni si sono sentite a Kharvik. Intanto il petrolio vola oltre i 100 dollari al barile. \n', '3.00 – La Russia chiude lo spazio aereo al confine con l’Ucraina\n', 'Mentre arrivano una serie di attacchi ai siti governativi ucraini, i due paesi chiudono lo spazio aereo. Mosca chiude solo quello verso il confine Nord-Est. Secondo il sistema di allerta internazionale per il personale aereo Notam «i voli di aerei civili entro i confini delle regioni di Kiev, Dnipro, Lvov, Odessa, Simferopol sono limitati a causa di una potenziale minaccia per l’aviazione civile», afferma il rapporto.\n', '2.25 – Blinken: «Stanotte la Russia invade»\n', 'Il segretario di Stato Usa, Antony Blinken, aveva detto in un’intervista ad Abc News che la Russia «sta dando i suoi ritocchi finali al suo schieramento di forze prima dell’invasione». Blinken ha detto che «non poteva essere più preciso», ma che «tutto quello che abbiamo visto nelle ultime ore dice che la Russia si sta preparando per avere le sue forze pronte in tutti i confini ucraini. A Nord, a Est, a Sud, a Ovest. Per essere pronta a un’invasione totale». Che potrebbe avvenire «prima che la notte sia finita». \n', '00.30 – Zelensky: «Nessuna risposta da Putin»\n', 'Nella notte il presidente dell’Ucraina Volodymyr Zelensky ha rivelato di aver chiesto un colloquio telefonico a Vladimir Putin senza ottenere risposta. «Ho preso oggi l’iniziativa di un colloquio telefonico con il Presidente della Federazione Russa. Risultato: silenzio», ha sostenuto durante un discorso all’Onu. Zelensky ha aggiunto che ci sono 200 mila soldati russi al confine con il suo paese: «Gli ucraini non vogliono la guerra, le autorità non vogliono la guerra, ma se saremo attaccati ci difenderemo». Infine si è appellato al popolo russo: «Siamo diversi ma possiamo non essere nemici».\n', 'A cura di Chiara Piselli, Maria Pia Mazza, Alessandro D’Amato']"
803,news-905975,Per i No Green pass di Trieste la guerra è l’occasione per tornare in piazza. Spunta Tuiach con la bandiera russa e il rosario,https://www.open.online/2022/02/24/covid-19-no-green-pass-trieste-tuiach-corteo-vs-guerra-russia,2022-02-24 23:34:00,"['Per i No Green pass di Trieste la guerra è l’occasione per tornare in piazza. Spunta Tuiach con la bandiera russa e il rosario\n', '\n', 'Lo scoppio del conflitto tra Ucraina e Russia vale come pretesto per gli attivisti di Trieste per tornare in piazza\n', 'Tornano a protestare gli attivisti No Green pass di Trieste, ancora una volta con una manifestazione non autorizzata che è stata poi bloccata dalla polizia, quando il corteo ha tentato di entrare nelle vie del centro. In circa 400 stavolta sono scesi in piazza anche per manifestare sul conflitto tra Russia e Ucraina dietro a uno striscione tanto vago quanto controverso: «No alla guerra – contro chi tiene la gente col fuoco – contro chi ha in mano il gioco – no green pass no Draghi». Al corteo ha partecipato anche l’ex portuale Fabio Tuiach, che ci ha tenuto a far capire da che parte sta nel conflitto russo-ucraino: l’ex consigliere comunale, diventato popolare dopo le proteste al porto giuliano, si è fatto immortalare con la bandiera della Russia: «Buona giornata a tutti i patrioti – ha scritto sul suo canale Telegram – che lottano contro il Nuovo Ordine Mondiale con il Santo Rosario in mano».']"
804,news-905963,"Contro l’attacco all’Ucraina anche il russo Ivan Urgant, il conduttore dello show Ciao che prende in giro l’Italia: «Paura e dolore»",https://www.open.online/2022/02/24/guerra-ucraina-russia-ivan-urgant-conduttore-ciao,2022-02-24 23:00:00,"['Contro l’attacco all’Ucraina anche il russo Ivan Urgant, il conduttore dello show Ciao che prende in giro l’Italia: «Paura e dolore»\n', '\n', 'L’artista ha espresso la sua posizione su Instagram, ricevendo non pochi attacchi dai suoi follower russi\n', 'C’è anche Ivan Urgant tra chi in Russia si dice contrario all’invasione delle truppe del Cremlino in Ucraina. Nel giorno in cui è scoppiato il conflitto, il musicista e conduttore dello show di Capodanno «Ciao», con cui prende in giro una certa tv italiana del passato con lo pseudonimo di Giovanni Uganti, ha pubblicato su Instagram un’immagine completamente nera. A questa ha accompagnato il commento: «Paura e dolore, no alla guerra». Al post sono seguiti oltre 10 mila commenti, diversi accompagnati da cuori di approvazione, molti altri di insulti da chi evidentemente non era d’accordo con l’artista: «Non sarà più possibile guardarti senza provare disgusto – scrive uno dei suoi follower – dove sono i post per il Donbass?». \n', 'Un post condiviso da Иван Ургант (@urgantcom)']"
805,news-905543,"L’appello dei giovani ucraini: «Aiutateci, difendete l’Europa» – Il video",https://www.open.online/2022/02/24/russia-vs-ucraina-giovani-ucraini-appello-europa-video,2022-02-24 22:14:00,"['L’appello dei giovani ucraini: «Aiutateci, difendete l’Europa» – Il video\n', '\n', 'La richiesta di aiuto, la paura, e in qualche caso la rassegnazione dei giovani ucraini sono nei tanti messaggi che molti hanno diffuso in rete. Abbiamo parlato con due di loro\n', 'L’entrata in Ucraina delle truppe russe all’alba di stamattina ha colto di sorpresa gran parte della popolazione, causando ansia e sconforto anche tra i più giovani. Putin ha detto giorni fa che il loro paese è un invenzione di Lenin, un paio di linee sulla carta geografica. Specie i ragazzi, però, si sentono a tutti gli effetti europei e nonostante il momento angosciante e le comunicazioni incerte, due di loro hanno raccontato ad Open come vivono queste ore. Ira ed Elizabeth si trovano in due parti del paese molto distanti tra loro. Ira, 26 anni, ha inviato la sua testimonianza da Nizhyn, circa 130 chilometri a nord-est di Kiev, mentre Elizabeth, 23 anni, ha comunicato la sua situazione via audio dal centro di Odessa, una delle città più colpite dagli attacchi russi. \n', 'Ira ha voluto lanciare un messaggio, chiedendo all’occidente: «Aiutateci, aiutate l’Ucraina, difendete, l’Europa». La ventiseienne ha ribadito che gli ucraini e le ucraine rimangono uniti e il loro esercito è pronto, ma che avranno bisogno di aiuto per vincere questa guerra. Elizabeth, invece, prima di ogni altra cosa chiede la pace, anche a costo di piegarsi alle volontà russe: «Se Putin arrivasse e mi dicesse che devo scegliere tra essere annessa alla Russia e la guerra, sarei la prima a mettersi in fila per essere annessa». Non si capisce «chi vuole questa guerra, eppure la guerra è già qui», ha commentato la ventitreenne dalla città sul Mar Nero tra le prime ad essere colpite durante l’incursione. \n', 'I tweet \n', 'In un clima molto diverso da quello delle ultime guerre, anche recenti, buona parte delle informazioni pratiche, oltre a quelle sull’andamento del conflitto, circolano in rete. Nel paese si teme che presto tutti canali di comunicazione con il mondo esterno verranno bloccati. Niente internet e cellulari, il che costringerebbe gli ucraini e le ucraine ad affidarsi solamente a televisione e radio. Per questo, da oggi circolano su Twitter liste di stazioni radio a cui affidarsi in caso di blocco degli altri canali. \n', 'Ma Twitter, come un po’ tutti i canali social, è una fonte di informazione anche per tante indicazioni pratiche su come organizzare la vita in queste ore. Ad esempio, circolano consigli su come schermare le finestre per evitare che vengano frantumate dall’onda d’urto delle bombe. \n', 'Nozioni di sopravvivenza che si sommano a video e immagini dei danni causati dal conflitto e delle code di auto alle stazioni di servizio. \n', 'В Одесі окупанти стріляють по складам. Цивільним. #Ukraine pic.twitter.com/PVaWY4gMde\n', 'В Киеве на заправках очереди.#RussiaUkraineConflict pic.twitter.com/Tzvze1vfmw']"
806,news-905893,"La doppietta nel giorno nero per la sua Ucraina, il gesto di Malinovskyi in Europa League",https://www.open.online/2022/02/24/europa-league-ucraino-malinovskyi-scritta-maglietta-atalanta-olympiacos,2022-02-24 21:02:00,"['La doppietta nel giorno nero per la sua Ucraina, il gesto di Malinovskyi in Europa League\n', '\n', 'Poco importa se il giudice sportivo lo multerà per il messaggio dal «contenuto politico» mostrato in campo. L’ucraino Ruslan Malinovskyi non poteva restare in silenzio davanti a quel che sta accadendo nel suo Paese. E così sul 2-0 dell’Atalanta contro l’Olympiacos nei sedicesimi di Europa league, Malinovskyi ha esultato mostrando la maglietta sotto quella dell’Atalanta: «No war in Ucraine». Malinovskyi ha firmato anche lo spettacolare terzo gol dei bergamaschi, che passano così agli ottavi. ']"
807,news-905827,"Proteste anche a Mosca contro Putin, scatto lo sgombero della polizia: «Almeno 1.400 arresti in tutto il Paese» – Il video",https://www.open.online/2022/02/24/guerra-ucraina-russia-proteste-mosca-video,2022-02-24 20:23:00,"['Proteste anche a Mosca contro Putin, scatto lo sgombero della polizia: «Almeno 1.400 arresti in tutto il Paese» – Il video\n', '\n', 'Poche ore dopo l’invasione dell’Ucraina da parte delle forze armate di Vladimir Putin, 51 città russe sono scese in piazza per manifestare contro la guerra. La polizia schierata ha agito subito con la repressione\n', 'Poche ore dopo l’invasione dell’Ucraina da parte delle forze armate di Vladimir Putin, 40 città russe sono scese in piazza per manifestare contro la guerra innescata dalla propria nazione. Il monitoraggio di Ovid-Info, l’Ong che da anni documenta la repressione dell’opposizione russa, citato anche dal Guardian, riporta di 1.400 persone arrestate dalla polizia russa durante la protesta. «A San Pietroburgo, un poliziotto ha colpito con il taser un uomo durante una manifestazione contro la guerra», racconta su Twitter il canale di informazione russo. Nella capitale la polizia schierata in assetto antisommossa ha vietato qualsiasi manifestazione, facendo scattare l’arresto per tutti quelli che a Mosca hanno provato a scendere in pizza per protestare. Dei 1.400 fermi contati in totale, 719 sono stati registrati nella capitale. Le autorità russe hanno messo in guardia i cittadini dal partecipare alle proteste con un comunicato diffuso dal Comitato investigativo del Paese. «In connessione con la diffusione di appelli alla partecipazione a rivolte e manifestazioni legate alla tesa situazione della politica estera ricordiamo le conseguenze legali negative di queste azioni, che avranno conseguenze sulla fedina penale dei partecipanti», spiega la nota. E aggiunge: «Va ricordato che detenere una fedina penale ha conseguenze negative e lascia un segno sul futuro della persona».\n', '\n', 'Il tuo browser non supporta il tag iframe']"
808,news-905723,"Ucraina, la prudenza dell’Occidente sulle sanzioni alla Russia. La Nato non attacca, Bruxelles frena sul gas",https://www.open.online/2022/02/24/guerra-russia-vs-ucraina-occidente-sanzioni,2022-02-24 19:56:00,"['Ucraina, la prudenza dell’Occidente sulle sanzioni alla Russia. La Nato non attacca, Bruxelles frena sul gas\n', '\n', 'Durante il Consiglio europeo Bruxelles ha deciso sul nuovo pacchetto di sanzioni da destinare alla Russia. Mentre Biden parla di «decisioni devastanti per il sistema economico russo», l’Ue punta a difendere la democrazia\n', 'Durante il Consiglio europeo tenutosi a Bruxelles nella serata di oggi, 24 febbraio, gli alleati si sono chiesti cosa fosse più giusto e soprattutto più efficace fare contro «l’aggressore russo». Nelle ore precedenti al vertice straordinario le minacce di sanzioni pesanti contro la Russia si sono alternate nei discorsi dei leader occidentali. Da Boris Johnson a Mario Draghi, da Joe Biden a Macron, l’Occidente insieme alla Nato è al suo ennesimo tentativo di fermare un’invasione che da più di 12 ore è ormai diventata realtà. «Diciamo con una sola voce che la democrazia prevarrà sull’autocrazia», ha tuonato il segretario generale della Nato Jens Stoltenberg poco dopo il G7 tenutosi nel pomeriggio con i leader mondiali. «La libertà prevarrà sull’oppressione e la violenza», ha aggiunto dal suo profilo ufficiale. Se da un lato l’Organizzazione internazionale per la collaborazione nel settore della difesa dichiara ferma opposizione alle scelte guerrafondaie di Vladimir Putin, dall’altro tenta ancora una volta di applicare prudenza evitando, almeno per il momento, qualsiasi attacco di risposta in difesa dell’Ucraina. \n', 'Sanzioni per Russia e Bielorussia\n', 'L’arma scelta dall’Occidente in queste ore è ancora una volta la democrazia e il tentativo di imporsi contro le scelte di Putin continua a percorrere la strada delle sanzioni, definite anche dallo stesso Joe Biden «devastanti per il sistema economico russo». Il vertice europeo ha chiamato Bruxelles a decidere quale nuovo pacchetto di “punizioni” mettere sul tavolo per fermare la guerra cominciata dalle forze russe, e quello che le fonti avevano annunciato a poche ore dall’inizio si è rivelato veritiero. Il Consiglio europeo ha concordato sulla messa in campo di misure restrittive che, come ha fatto sapere ufficialmente l’Ue, «copriranno il settore finanziario, dei trasporti, l’export di beni e finanziario, la politica dei visti e l’inserimento nella lista nera di personalità russe». Nessuna decisione sul fronte dell’energia, uno dei freni più grossi che l’occidente continua a dare nelle decisioni sulle sanzioni. I leader Ue hanno inoltre annunciato nuove punizioni anche per la Bielorussia, assicurando che «l’intenzione è quella di adottare il pacchetto senza ritardi».\n', 'I freni su cui si discute\n', 'A parlare di sanzioni dopo il G7 avvenuto nel pomeriggio di oggi, 24 febbraio, è stata in primis Ursula von der Leyen: «Insieme adotteremo massicce sanzioni per assicurarci che Putin paghi un prezzo pesante per questa aggressione», aveva scritto su Twitter. Nel frattempo le fonti dell’Ue hanno cominciato a fornire dettagli sul nuovo possibile pacchetto discusso a Bruxelles: «Le sanzioni contro Mosca saranno innanzitutto\xa0finanziarie», fanno sapere, «e colpiranno settori strategici\xa0per la difesa e per l’esercito». Più prudenti invece le discussioni su due temi importanti: il sistema Swift e l’energia.\n', 'Sul primo punto le fonti avevano riferito che «lo stop all’accesso al sistema Swift è sul tavolo ma potrebbe anche slittare ad un successivo pacchetto». Un’anticipazione che è stata poi confermata al termine dello stesso Consiglio. Per ora la Russia non verrà esclusa dal programma Swift. Si tratta di un sistema creato nel 1973 che permette di scambiare le informazioni necessarie per le transazioni finanziarie da un Paese a un altro. Negli anni ’70 ha sostituito il Telex, lo strumento utilizzato in precedenza per comunicare la disposizione di spostamenti di denaro tra banche di nazionalità differente. Lo Swift trasmette una rete di informazioni finanziarie preziose (e non vero denaro) da cui la Russia in caso di sanzioni sarebbe esclusa.\xa0Sul tema però non si può trascurare un importante elemento: solo una parte delle banche russe ha aderito al sistema. Mosca nel frattempo si è rivolta a\xa0Pechino che a sua volta ha realizzato un altro sistema alternativo di scambio delle informazioni, il Cips (Cross-Border Interbank Payment System). \n', 'Per il momento non ci sono ancora state collaborazioni, ma la strada proposta dalla Cina sarebbe una delle possibilità che Putin avrebbe a disposizione nel caso di una decisione definitiva. Senza contare l’esistenza di un sistema interno alla Russia, il Spsfs, che il Cremlino ha elaborato negli ultimi anni proprio per garantirsi stabilità nel caso di una minaccia al sistema Swift. «Nelle misure a cui sta lavorando Bruxelles\xa0non è incluso il settore energetico». Tra le anticipazioni delle fonti europee c’è stato anche l’ulteriore freno che Bruxelles ha poi deciso ufficialmente di porre al pacchetto delle sanzioni destinate alla Russia. Sul mercato europeo il prezzo del gas è salito fino agli 80 euro per megawattora, in aumento di quasi il 10 per cento in\xa0un solo giorno. Il timore principale è quello di contromisure russe sulle forniture. A questo proposito Bruxelles valuta anche un possibile piano di emergenza per far fronte a un eventuale blocco delle forniture alla luce dei forti aumenti del gas. \n', 'Johnson ha già cominciato\n', 'Durante l’ultimo discorso alla Camera dei Comuni il primo ministro inglese ha annunciato pesanti sanzioni nei confronti della Russia che, insieme agli altri leader occidentali, il Regno Unito prevederà nei prossimi giorni. Nelle ore precedenti alla decisione del Consiglio, Boris Johnson aveva già deciso per alcune azioni punitive: «Saranno messe al bando immediatamente tutte le banche russe del mercato finanziario di Londra. Al bando nel Regno Unito anche Aeroflot, mentre saranno sanzionati altri 100 individui, entità e società russe. In ultimo ci saranno anche misure per limitare i capitali depositabili dai cittadini russi in conti bancari del Regno».']"
809,news-905803,"Paura a Chernobyl, le truppe russe conquistano la centrale nucleare. Zelensky: «È una dichiarazione di guerra all’Europa» – Il video",https://www.open.online/2022/02/24/guerra-russia-vs-ucraina-chernobyl-video,2022-02-24 19:24:00,"['Paura a Chernobyl, le truppe russe conquistano la centrale nucleare. Zelensky: «È una dichiarazione di guerra all’Europa» – Il video\n', '\n', 'Dopo ore di combattimenti, l’esercito ucraino è stato sconfitto nell’area della centrale nucleare, mentre Kiev lancia l’allarme sul rischio che gli stoccaggi del materiale radioattivo possano essere danneggiati \n', 'L’esercito russo è riuscito a conquistare anche l’area di Chernobyl poco prima delle 20 in Ucraina. A confermalo è la presidenza del governo di Kiev, dopo che per ore si erano rincorse voci di attacchi vicini alla famosa centrale nucleare e soprattutto nei pressi dei siti in cui sono stoccate le scorie radioattive. Il governo ucraino aveva confermato gli scontri in corso vicino gli impianti, rassicurando però che gli stoccaggi non erano stati distrutti, per quanto a rischio con i bombardamenti in corso. Su Twitter il presidente ucraino Zelensky aveva spiegato che le truppe russe stavano cercando di impadronirsi della centrale: «I nostri soldati stanno dando la vita perché la tragedia del 1986 non si ripeta. L’ho segnalato anche al premier svedese. Questa è una dichiarazione di guerra a tutta l’Europa». ']"
810,news-905755,"La reazione dello sport all’attacco in Ucraina, i primi boicottaggi (da milioni di euro). Shevchenko: «La mia gente è in pericolo: vi prego, fermate Putin»",https://www.open.online/2022/02/24/guerra-ucraina-russia-reazione-sport,2022-02-24 19:01:00,"['La reazione dello sport all’attacco in Ucraina, i primi boicottaggi (da milioni di euro). Shevchenko: «La mia gente è in pericolo: vi prego, fermate Putin»\n', '\n', 'Dal calcio alla Formula 1, cresce il fronte di società e sportivi che vogliono boicottare la Russia dopo l’invasione in Ucraina\n', '«La mia gente e la mia famiglia sono in pericolo» scrive l’ucraino Andriy Shevchenko, ex allenatore del Genoa, indimenticata bandiera del Milan, con cui vinse il Pallone d’oro nel 2004. Tra le reazioni più forti nel mondo dello sport, dal calcio al basket passando per la Formula 1, inevitabilmente travolto dall’attacco russo in Ucraina, quella di Shevchenko prova a essere la voce dei tanti ucraini che tengono il fiato sospeso mentre si intensificano i bombardamenti delle truppe russe sul loro Paese: «Vi prego – scrive l’ex attaccante – vi prego di sostenere il nostro Paese e chiedere al Governo russo di fermare la loro aggressione e violazione del diritto internazionale. Tutto quello che vogliamo è la pace – prosegue – Non c’è bisogno della guerra. La guerra non è la risposta». \n', 'La Uefa sta valutando di spostare la sede della finale di Champions League\n', 'Il mondo sportivo prova a far sentire la propria voce, con tentativi di pressione sul Cremlino che vanno da quelli in parte simbolici, ma con concreti risvolti economici, come nel caso della Uefa che sta valutando di spostare la sede della finale di Champions League prevista a San Pietroburgo. I legami economici tra la Federcalcio europea e la Russia nel corso degli anni sono diventati sempre più stretti, come dimostrano le sponsorizzazioni di cui gode il torneo più importante del calcio europeo da parte di società russe che hanno investito nel mondo del pallone. C’è la Gazprom fra tutte, a cui ha voltato le spalle già da oggi lo Shalke. Il club tedesco ha deciso eliminare con effetto immediato la scritta «Gazprom» dalle maglie, che lascerà il posto a «Shalke 04» sul petto dei giocatori. L’effetto immediato per la società è la rinuncia a un investimento da circa 10 milioni di euro. Il club ha anche allontanato dal consiglio di amministrazione Matthias Warning, ex manager della Gazprom e considerato uomo di fiducia di Vladimir Putin. Warning è anche amministratore delegato del gasdotto Nord Stream 2, progetto congelato dal governo tedesco. \n', 'L’Eurolega rinvia le partite previste contro squadre di basket russe\n', 'L’Eurolega di basket ha deciso di rinviare le partite previste contro squadre russe per venerdì 25 febbraio.Si tratta di tre partite: Bayern Monaco-Cska Mosca, Baskonia-Unics Kazan e Zenit-Barcellona. Si mobilita anche il mondo della Formula 1, a cominciare da Sebastian Vettel che ha già annunciato di non voler scendere in pista a Sochi il prossimo autunno, quando è previsto il Gp di Sochi. E il tedesco potrebbe non essere l’unico a boicottare la gara: «Sicuramente ne parleremo con gli alti piloti, perché subito ho pensato che avremmo corso a Sochi il 25 settembre. Ne parleremo con gli altri, ma io la mia decisione l’ho già presa. Io penso che non dovremmo andare lì a correre, anzi io di sicuro non andrò». \n', 'De Zerbi bloccato a Kiev\n', 'Resta complicata intanto la situazione di Roberto De Zerbi, allenatore dello Shakhtar Donetsk, club da anni orfano del suo stadio dopo i bombardamenti nel Donbass nel 2014. Il tecnico italiano aveva deciso di restare in Ucraina, nonostante gli inviti della Farnesina a partire, ed è ancora bloccato a Kiev: «Abbiamo scelto di restare in Ucraina con ansia e paura – ha detto a Sportitalia – ci avevano detto che al 70% avremmo giocato sabato a Kharkiv, a 30 km dal confine russo. Ora con i bombardamenti è tutto sospeso e noi aspettiamo notizie dell’ambasciata italiana, per capire come muoverci, Confidiamo nell’aiuto del Governo. Non siamo degli eroi – ha aggiunto – Rifarei la scelta di restare, ma mi farei sentire con più forza dalla federazione ucraina: quando Putin ha fatto il primo discorso, forse lo hanno sottovalutato».']"
811,news-905575,"Ucraina, la mappa dell’attacco russo. Tutti i fronti dell’invasione e le città colpite",https://www.open.online/2022/02/24/russia-vs-ucraina-mappa-invasione,2022-02-24 18:34:00,"['Ucraina, la mappa dell’attacco russo. Tutti i fronti dell’invasione e le città colpite\n', '\n', 'I primi numeri ufficiali sono arrivati. Mosca ha dichiarato di aver colpito 74 obiettivi strategici, Washington invece ha detto che al momento sono stati lanciati 100 missili\n', 'È stata un’invasione su larga scala. Lo scenario peggiore, quello che la diplomazia europea ha cercato di sventare fino alle prime ore della notte di oggi, 24 febbraio. Poi l’attacco è partito, Vladimir Putin l’ha annunciato con un discorso alla nazione e poco dopo sono cominciati i primi bombardamenti. Quelli che mancano al momento sono i numeri esatti: sia delle truppe coinvolte nel territorio che delle vittime. L’ultimo dato risale ai giorni scorsi, quando fonti della Nato parlavano di circa 200 mila soldati russi schierati ai confini con l’Ucraina, fra postazioni in Russia e in Bielorussia. Gli attacchi sono arrivati da tutti i fronti possibili. Le prime truppe erano già entrate nel Donbass nei giorni scorsi, per una missione che era stata definitiva di peace keeping. Altre truppe sono arrivate dai confini con la Bielorussia. Il dittatore Aleksandr Lukashenko ha chiarito che al momento nelle operazioni non sono coinvolte truppe bielorusse ma ha spiegato anche che «se fosse necessario» potrebbero decidere di intervenire.\n', 'Attaccati anche i due porti sul Mar Nero: Odessa e Mariupol, anche se inizialmente un’invasione di Odessa era stata smentita. Confermate invece le immagini dei mezzi russi che stanno entrando nel Paese dalla Crimea, il territorio ucraino che la Russia ha annesso nel 2014. Oltre all’ingresso delle forze russe, in tutto il Paese si sono registrati attacchi missilistici. Le esplosione si sono registrate anche nelle zone più lontane dai confini russi. Alle 15:01 le agenzie italiane hanno diffuso un comunicato dell’esercito russo secondo cui sarebbero stati distrutti 74 obiettivi militari, incluse le piste di atterraggio. Tra le immagini che sono circolate di più nelle ultime ore c’è anche quella di un missile che ha colpito l’aeroporto di Ivano-Frankivsk, non lontano dai confini con Romania e Moldavia. Secondo il Pentagono al momento sarebbero stati utilizzati in questa fase dell’attacco 100 missili. Più fonti hanno parlato anche di un attacco nelle zone vicino all’ex centrale nucleare di Chernobyl.\n', 'L’avanzata delle truppe a Kiev\n', 'Gli occhi sulle mappe dell’invasione sono tutti puntati sulla capitale, Kiev. Diversi mezzi sono stati avvistati vicino nella regione della capitale ma al momento Kiev non è stata invasa dalle truppe russe. Secondo Washington l’obiettivo della Russia è proprio quello di «decapitare» il governo della capitale. Al momento la posizione più vicina in cui sono stati registrate le truppe russe è all’aeroporto internazionale Antonov di Hostomel, a 15 minuti in auto dalla capitale.\n', 'In copertina: Elaborazione grafica di Vincenzo Monaco']"
812,news-905621,"Crisi Russia-Ucraina, Renzi lascia il board della società russa Delimobil",https://www.open.online/2022/02/24/russia-vs-ucraina-renzi-dimissioni-delimobil,2022-02-24 17:26:00,"['Crisi Russia-Ucraina, Renzi lascia il board della società russa Delimobil\n', '\n', 'La minaccia delle sanzioni occidentali e l’attacco di Mosca contro l’Ucraina hanno spinto diversi ex premier europei a lasciare i propri incarichi per società società russe\n', 'L’ex premier Matteo Renzi si è dimesso dal board di Delimobil, la principale azienda russa che fornisce servizi nel car-sharing fondata dall’imprenditore italiano Vincenzo Trani, presidente della Camera di commercio italo-russa. Come reazione immediata all’attacco russo contro l’Ucraina, scrive il Financial Times, anche l’ex premier finlandese Esko Aho, e l’ex cancelliere austriaco, Christian Kern, hanno abbandonato i propri ruoli nelle società russe in cui erano coinvolti. Aho era da sei anni nel consiglio di amministrazione della più grande banca russa, la Sberbank, per cui svolgeva il ruolo di amministratore indipendente ed era membro del consiglio di sorveglianza. L’ex premier finlandese ha spiegato di essersi dimesso per motivi personali non legati con la banca, giustificate dalla minaccia delle sanzioni occidentali anche su di lui. L’ex cancelliere austriaco Kern invece ha lasciato questa mattina il consiglio di amministrazione delle ferrovie russe Rzd. \n', 'Renzi non ha commentato la sua decisione al Financial Times, confermando solo di aver inviato un’email questa mattina al Cda di Delimobil in risposta all’azione militare russa. Il suo ingresso nel board della società russa aveva già scatenato duri attacchi lo scorso autunno da parte di Pd e M5s, che lo avevano accusato di conflitto di interessi con il suo ruolo da senatore. «Le mie attività sono pubbliche, trasparenti e rispettano le leggi», aveva risposto alle accuse il 12 ottobre scorso da Potenza. A criticare la scelta di Renzi di entrare in Delimobil tra le fila del Pd era stato Beppe Provenzano che lo aveva invitato a lasciare la politica: «Se vuole continuare a fare il businessman: sono due mestieri diversi». ']"
813,news-905269,La Russia invade l’Ucraina. Le ultime parole famose di chi parlava di «fregnacce» e prometteva: «Non lo faranno mai»,https://www.open.online/2022/02/24/russia-vs-ucraina-ultime-parole-famose,2022-02-24 17:22:00,"['La Russia invade l’Ucraina. Le ultime parole famose di chi parlava di «fregnacce» e prometteva: «Non lo faranno mai»\n', '\n', 'Non mancano le figure del mondo della politica che abbiano espresso opinioni controverse sull’eventuale attacco russo\n', 'La Russia non avrebbe mai attaccato l’Ucraina? Molte sono state le teorie diffuse negli ultime settimane, in verità da diversi anni, soprattutto dopo il mancato attacco del 16 febbraio annunciato dagli Stati Uniti. Non essendo successo niente quel giorno, c’era chi ridicolizzava le accuse mosse contro la Russia e che oggi dovrebbe ricredersi. C’era poi chi sosteneva Vladimir Putin come esempio da seguire, preferendolo al Presidente della Repubblica Sergio Mattarella. Non mancano le figure del mondo della politica che abbiano espresso qualche opinione di parte riguardo i protagonisti dell’attuale guerra in Ucraina ad opera della Russia. Ecco qualche esempio.\n', 'Vladimiro Giacché e le «fregnacce»\n', 'Dagli Stati Uniti era stata diffusa l’accusa, poi ripresa anche da Spiegel e Politico, che in data 16 febbraio 2022 la Russia avrebbe attaccato l’Ucraina. Quel giorno non venne riscontrato alcun intervento militare da parte di Mosca, scatenando di conseguenza le accuse di una “fake news” ai danni di Vladimir Putin. La sera del 16 febbraio, il saggista Vladimiro Giacché pubblica un tweet ironico sul mancato attacco: «Ma si sono già inventati un’altra fregnaccia o prendono un po’ di riposo?». Il giorno successivo ne pubblica un altro, dove definisce come “un’altra fregnaccia” un’infografica del Ministero della Difesa britannico nella quale vengono mostrate le aree dove la Russia potrebbe dare luogo ai primi scontri. Oggi, 24 febbraio 2022, quell’infografica non è tanto lontana dalla realtà, anche se con qualche giorno di ritardo.\n', 'Secondo la mappa pubblicata il 24 febbraio 2022 dalla BBC, i luoghi dove sono stati riscontrati gli scontri sono proprio quelli indicati dai britannici lo scorso 17 febbraio.\n', 'La seguente immagine riporta quelle precedenti, una sovrapposta all’altra, in modo da poterle confrontare.\n', 'Attualmente, la mappa del 24 febbraio 2022 di Liveuamap.com riporta numerosi punti dove sarebbero stati riscontrati degli attacchi o dei bombardamenti.\n', 'Diverse ore dopo l’inizio dell’aggressione militare da parte della Russia, Giacchè risponde, in una discussione, e sembra giustificare quanto sta accadendo: \n', 'Unfortunately Russia is not so eager to have NATO missiles pointed at strategic targets in Russia deployed in ALL its neighbor countries. They told it repeatedly but it didn’t work, now they are reasserting the point another way.\n', 'Alessandro Di Battista: «La Russia non sta invadendo l’Ucraina»\n', 'In un post del 22 febbraio 2022, Alessandro Di Battista afferma che «La Russia non sta invadendo l’Ucraina. Poi, per carità, tutto può accadere ma credo che Putin (e non solo) tutto voglia fuorché una guerra». Credeva male.\n', 'Un altro elemento che merita attenzione nel discorso dell’ex M5s, è quello relativo alle due autoproclamate Repubbliche Popolari di Donesck e Lugansk: «Si tratta di territori che la Russia controlla politicamente e militarmente da otto anni. Nulla di nuovo dunque e, per adesso, nulla di particolarmente preoccupante». Insomma, Di Battista afferma con chiarezza che Mosca aveva già in mano, sia politicamente che militarmente, dei territori ucraini. Più esplicito a riguardo è l’intervento a TG3 di Dario Fabbri, che Di Battista condivide, dove afferma che truppe regolari russe erano già presenti da anni in quelle zone. Ricordiamo che lo stesso Cremlino aveva riconosciuto l’esito del voto referendario del 2014 per la loro indipendenza da Kiev.\n', 'Solo alle 14:50 di oggi, giovedì 24 febbraio, Alessandro Di Battista pubblica un video dal titolo «Condanno la guerra sempre e difendo le idee» accompagnato dal seguente testo: «Ho sempre condannato ogni guerra e lo faccio anche adesso perché è la guerra in atto quella che va maggiormente condannata. Allo stesso tempo ho le mie idee su NATO, Europa, gas e Russia e, come sempre, prendo posizione pur cosciente che farlo mi espone a critiche ed attacchi».\n', 'Matteo Salvini e le storiche posizioni pro Putin (e contro Mattarella)\n', 'Un tuffo nel passato. Nel 2015, il leader leghista Matteo Salvini aveva pubblicato una foto da Strasburgo in cui indossava una maglietta raffigurante Vladimir Putin accompagnata dal seguente testo:\n', 'Qui Strasburgo.È appena intervenuto il Presidente Mattarella, che ha detto che chiudere e controllare le frontiere europee non serve.No, certo, facciamo entrare altri milioni di immigrati…Cedo due Mattarella in cambio di mezzo Putin! \n', 'A seguito dell’attacco da parte della Russia all’Ucraina, Salvini cambia rotta e condanna l’azione di Mosca.\n', 'Mariana Mazzucato e l’esempio del Messico\n', 'In un tweet pubblicato la sera del 23 febbraio 2022, diverse ore prima dell’attacco, l’economista Mariana Mazzucato, già Consigliera economica dell’allora Presidente del Consiglio Giuseppe Conte, pare giustificasse le pretese russe: «Non sono una fan di Putin, ma siamo onesti: cosa farebbero gli Stati Uniti se il Messico, nel confine, si unisse in un’alleanza di sicurezza russa e/o cinese?». Oggi, 24 febbraio 2022, la Russia sta violando i confini di un Paese democratico che non ha ancora firmato alcun accordo per entrare in Europa o nella Nato. Il Presidente russo Putin, oltre a non riconoscere l’indipendenza ucraina, ne chiede la smilitarizzazione.']"
814,news-905579,"L’avanzata russa a 15 minuti da Kiev, gli elicotteri di Mosca sull’aeroporto di Hostomel: Kiev sventa la conquista dello scalo – Il video",https://www.open.online/2022/02/24/guerra-ucraina-russia-attacco-aeroporto-hostomel-video,2022-02-24 16:45:00,"['L’avanzata russa a 15 minuti da Kiev, gli elicotteri di Mosca sull’aeroporto di Hostomel: Kiev sventa la conquista dello scalo – Il video\n', '\n', 'L’esercito russo alle pore della capitale ucraina dopo la conquista dell’aeroporto internazionale Antonov\n', 'Gli attacchi mirati delle truppe russe stanno puntando dalle prime ore dell’alba di oggi 24 febbraio soprattutto sugli aeroporti. Lo mostrano le immagini raccolte vicino l’aeroporto internazionale Antonov di Hostomel, a Nord Ovest dalla capitale Kiev. Lo scalo commerciale era stato usato anche dall’esercito ucraino. Dopo una massiccia operazione russa con l’impiego di elicotteri Mi-8, secondo il ministero dell’Interno ucraino l’esercito russo ha preso il controllo dello scalo, che si trova a 15 minuti dalla capitale. Dopo una lunga battaglia, il governo ucraino ha comunicato che l’aeroporto è tornato sotto il controllo di Kiev, anche se non sarebbe più utilizzabile.']"
815,news-905509,"Ucraina. A Kiev suonano le sirene antiaeree, i cittadini si rifugiano nei parcheggi sotterranei – Il video",https://www.open.online/2022/02/24/ucraina-a-kiev-suonano-le-sirene-antiaeree-i-cittadini-si-rifugiano-nei-parcheggi-sotterranei-il-video,2022-02-24 15:57:00,"['Ucraina. A Kiev suonano le sirene antiaeree, i cittadini si rifugiano nei parcheggi sotterranei – Il video\n', '\n', 'Da questa mattina, a Kiev suonano le sirene antiaeree per invitare la popolazione a mettersi al riparo dai possibili attacchi, sempre più concreti dopo gli scontri in corso a nord della città dove è stato abbattuto un elicottero russo. Riceviamo e pubblichiamo il video di una nostra lettrice, residente nella capitale, che testimonia come gli abitanti trovano rifugio all’interno del parcheggio sotterraneo dell’edificio dove risiedono.']"
816,news-905027,Il giorno nero degli alleati: reazioni e risposte dell’Occidente all’attacco di Putin in Ucraina,https://www.open.online/2022/02/24/guerra-ucraina-reazioni-internazionali,2022-02-24 14:00:00,"['Il giorno nero degli alleati: reazioni e risposte dell’Occidente all’attacco di Putin in Ucraina\n', '\n', 'Il fallimento della diplomazia europea e statunitense mette in difficoltà i leader occidentali, che ora cercano l’ultima strada per fermare la guerra nel cuore dell’Europa. Pechino con Mosca: «Sanzioni immorali, comprendiamo Putin»\n', '«Una giornata spaventosa per l’Ucraina, una giornata nera per l’Europa». Il commento del cancelliere tedesco Olaf Scholz fa da cornice a quanto accadrà nelle prossime ore. Con l’annuncio di Vladimir Putin di un’operazione militare nel Donbass per «smilitarizzare l’Ucraina», fallisce la diplomazia portata avanti in queste settimane dagli Usa e da molti leader europei – su tutti Emmanuel Macron e Scholz. Ora gli alleati occidentali si organizzano per rispondere in maniera compatta a Mosca, cercando l’ultima strada per fermare la guerra nel cuore dell’Europa, come l’ha definita Mario Draghi. Il premier italiano ha parlato di pesanti sanzioni da destinare alla Russia e ha invitato Putin «a mettere fine allo spargimento di sangue immediatamente». Intanto il presidente ucraino Volodymyr Zelensky ha rotto tutte le relazioni diplomatiche con la Russia. Le parole pronunciate nelle ultime ore dal presidente sono chiare: «Dopo l’invasione dell’Ucraina c’è una nuova cortina di ferro che separa la Russia dal resto del mondo». Zelensky continua a parlare anche di sanzioni: «Si avvicina un pacchetto di ulteriori severe sanzioni contro la Russia da parte dell’Ue. Discussi tutti i dettagli con Emmanuel Macron», ha scritto su Twitter, «chiediamo la disconnessione della Russia da SWIFT, l’introduzione di una no-fly zone sull’Ucraina e altre misure efficaci per fermare l’aggressore». \n', 'La Bielorussia, inizialmente indicata come partecipe all’attacco in Ucraina, si è smarcata nel corso della mattinata. Alexander Lukashenko,\xa0che ha lasciato passare le truppe di Putin sul suo territorio, ha detto che i suoi militari non hanno partecipato all’invasione. Più tardi, Lukashenko si è detto pronto a inviare supporto ai russi se si renderà necessario. La parola «invasione» viene contestata dalla Russia, che la definisce come una degli esempi di disinformazione occidentale. Ma a confondere le acque ci sono soprattutto i media vicini al Cremlino: mentre i carri armati russi entravano in Ucraina, Putin ha parlato di «genocidio» in Donbass e di «un’Ucraina nazista». Il canale Rossiya-24 diceva che «i neonazisti ucraini stanno aspettando il momento giusto per colpire la Russia». A rincarare la dose anche le dichiarazioni del ministro degli Esteri russo Serghei Lavrov che ora disegna la Russia come una potenza disponibile al dialogo: «Saremo sempre pronti al dialogo purché porti alla giustizia e al rispetto dei principi della Carta delle Nazioni Unite».\n', 'La risposta occidentale\n', 'Dopo il congelamento della diplomazia, iniziato con l’annullamento del vertice tra Joe Biden e Putin e ribadito nelle scorse ore da Luigi Di Maio e altri leader europei («Non parleremo con la Russia finché non farà un passo indietro»), gli scenari si complicano: dopo le reazioni di condanna arrivate a ridosso dell’annuncio, ora i leader di Ue, Usa, Regno Unito e Nato sono impegnati nei vertici di decisioni e coordinamento. Josep Borrell ha duramente attaccato Putin, dandogli la completa responsabilità dell’aggressione e di «tutte le vittime» che il conflitto causerà. Da Berlino arriva anche la condanna di Annalena Baerbock, che in mattinata ha detto: «Care cittadine e cittadini, oggi ci siamo svegliati in un altro mondo. Siamo senza parole, ma non siamo inermi». Il presidente turco Recep Tayyip Erdogan, membro della Nato ma in storico conflitto con l’Ue e con diversi Paesi occidentali, ha preso posizione contro la Russia, definendo l’operazione militare «inaccettabile». Parlando durante una conferenza stampa ad Ankara, ha detto che si tratta di «un colpo alla stabilità e alla prosperità della nostra regione».\n', 'Il G7: «Inamovibile il nostro appoggio all’Ucraina» \n', 'Al momento, sono state annunciate diversi meeting nazionali e internazionali, che danno seguito al briefing di emergenza delle Nazioni Unite. Dal G7 tenutosi nel pomeriggio invece arriva la ferma condanna dei leader nei confronti dell’operato russo: «Il G7 condanna nei termini più duri l’invasione russa ed esprime sostegno e solidarietà dell’Ucraina», fanno sapere in una nota, «affermiamo il nostro inamovibile appoggio all’Ucraina, ci impegniamo a proteggere i sistemi democratici e rafforzare la nostra collaborazione per le priorità globali come clima, ambiente e salute». La richiesta dei leader è anche quella di una de-escalation da parte della Russia con il ritiro immediato delle forze sul territorio ucraino. Alle 9 di questa mattina si è tenuto anche il meeting europeo straordinario dei capi di stato presieduto da Roberta Metsola, al quale hanno preso parte anche Ursula von der Leyen e Charles Michel. In un comunicato congiunto, von der Leyen e Michel hanno dichiarato che «tale uso della forza e della coercizione non ha posto nel XXI Secolo». La presidente della Commissione europea ha già tenuto un discorso congiunto con il commissario agli Affari esteri Borrell. Il primo ministro britannico Boris Johnson, che ha definito l’azione militare russa una «catastrofe per il nostro continente», e Macron hanno chiesto un vertice urgente dei leader della Nato, che dovrebbe tenersi domani. \n', 'Le sanzioni in arrivo\n', 'A parlare di sanzioni dopo il G7 avvenuto nel pomeriggio di oggi, 24 febbraio, è in primis Ursula von der Leyen: «Insieme adotteremo massicce sanzioni per assicurarci che Putin paghi un prezzo pesante per questa aggressione», ha scritto su Twitter. Fonti dell’Ue cominciano a fornire dettagli sul nuovo pacchetto di sanzioni studiate dall’occidente per tentare di fermare Putin. «Le sanzioni contro Mosca saranno innanzitutto finanziarie», fanno sapere, «e colpiranno settori strategici per la difesa e per l’esercito». E aggiungono: «Lo stop all’accesso al sistema Swift è sul tavolo ma potrebbe anche slittare ad un successivo pacchetto mentre, al momento, nelle misure a cui sta lavorando Bruxelles non è incluso il settore energetico». Tra le anticipazioni anche l’aggiunta di molte personalità nella black list e «potrebbero essere colpite anche le facilitazioni sui visti». \n', 'Sul fronte britannico, Boris Johnson invoca il pugno duro e chiede un pacchetto in grado di «distruggere l’economia russa». Durante il suo intervento alla Camera dei comuni nel pomeriggio ha definito Putin «un aggressore macchiato di sangue» che va fermato nella sua «barbara impresa». Il primo ministro ha continuato: «Insieme possiamo massimizzare la pressione economica che c’è sulla Russia, stiamo lavorando a grosse sanzioni». L’intervento di Johnson è il secondo della giornata. Questa mattina il premier aveva cominciato l’invettiva contro Putin chiamandolo «il dittatore russo». Come ampiamente annunciato nelle settimane precedenti, l’Occidente è pronto a varare nuove sanzioni dopo le prime arrivate il 22 febbraio. In Ue, i Paesi membri erano ancora in conflitto su alcuni punti, soprattutto quello energetico, ma l’accordo su «sanzioni dure» è stato raggiunto. Compromettere radicalmente i rapporti con Mosca è un problema anche per l’Italia, legata al Paese per il rifornimento di gas. Ieri, 23 febbraio, Berlino ha annunciato lo stop alla realizzazione del Nord Stream 2, importante gasdotto che avrebbe portato il gas direttamente dalla Russia a alla Germania senza passare per l’Ucraina. \n', 'Quel che pare certo a ora, è che l’Unione europea bloccherà l’accesso della Russia alla tecnologia delicate e ad altri mercati. In un intervento congiunto con Stoltenberg e Michel, Von der Leyen ha confermato che più tardi verrà presentato un pacchetto di sanzioni «massicce e mirate». Saranno sanzioni finanziarie «molto dure», avranno un impatto «molto pesante» sull’economia russa e andranno a «sopprimere» la crescita della Russia, a «erodere» la sua base industriale.\n', 'Nel corso della riunione del Consiglio Atlantico della Nato tenutasi nella mattinata di oggi, è stato approvato un ulteriore dispiegamento di forze di terra, acqua e aria sul fianco sinistro dell’Alleanza. Il segretario generale della Nato, Jens Stoltenberg, ha definito l’attacco un «brutale atto di guerra». «L’invasione – ha detto – era pianificata da tempo. Siamo in un momento difficile per la sicurezza in Europa: la pace non può più essere data per scontata».\n', 'Pechino resta con Mosca: «Comprendiamo Putin»\n', 'La Cina resta con Putin. In una telefonata tra il ministro degli Esteri Wang Yi e il suo omologo russo Sergej Lavrov, Pechino ha detto di rispettare «sempre la sovranità e l’integrità territoriale di tutti i Paesi», ma che «la questione Ucraina ha latitudine e longitudine storiche complesse e speciali. Comprendiamo – ha detto Yi – le legittime preoccupazioni della Russia sulla sicurezza». Pechino, che aveva definito l’Ucraina l’equivalente di Taiwan per la Cina, aveva già definito «immorali» le sanzioni contro la Russia da parte degli occidentali, e aveva indicato gli Stati Uniti come i responsabili dell’escalation. Secondo la Cina, la Nato ha lasciato al presidente Putin poche opzioni. Una giornalista presente alla conferenza stampa del ministero degli Esteri cinese in mattinata, ha riportato che la portavoce Hua Chunying ha risposto inizialmente in maniera evasiva alle domande sull’attacco. Si era anzi rifiutata, sembra, di definirla un’invasione. La Cina, aveva detto vagamente, Chunying, «farà appello alla moderazione». ']"
817,news-905443,"Ucraina, l’appello di Draghi a Putin: «Dialogo impossibile: metta fine allo spargimento di sangue»",https://www.open.online/2022/02/24/russia-ucraina-draghi-vs-putin,2022-02-24 13:53:00,"['Ucraina, l’appello di Draghi a Putin: «Dialogo impossibile: metta fine allo spargimento di sangue»\n', '\n', 'Il Presidente del Consiglio ha chiarito nel suo discorso che l’ambasciata italiana a Kiev resterà aperta\n', '«L’Ucraina è un Paese Ue, una nazione amica e una democrazia colpita nella legittima sovranità». Dopo il Consiglio dei ministri, il premier Mario Draghi ha iniziato così il suo discorso. Poche parole, in cui ha ribadito le condanne alla Russia e chiarito due cose: l’ambasciata italiana a Kiev rimarrà aperta e la richiesta per la Russia è quella di ritirare tutte le truppe dal territorio ucraino. Domani Draghi riferirà in Parlamento sul conflitto. \n', 'Quanto succede all’Ucraina riguarda noi e le nostre democrazie. La nostra ambasciata a Kiev rimane aperta, resta in massima allerta pronta ad adottare ogni decisione necessaria. L’Italia vuole cercare una soluzione pacifica alla crisi. Ho sempre pensato che qualsiasi forma di dialogo dovesse essere sincera e utile. Ora questo dialogo con la Russia è impossibile. L’Italia e i suoi alleati chiedono al presidente Putin di fermare lo spargimento di sangue e portare le forze militari fuori dai confini dell’Ucraina. Con gli alleati della Nato ci stiamo attrezzando per rinforzare la disposizione di forze sui confini Est dell’alleanza. Capisco che queste sono ore di grande preoccupazione per tutti i cittadini, domani riferirò in Parlamento sul conflitto in corso. ']"
818,news-905327,Così si sveglia l’America: l’invasione russa in Ucraina vista dai principali quotidiani Usa,https://www.open.online/2022/02/24/guerra-ucraina-quotidiani-usa,2022-02-24 12:54:00,"['Così si sveglia l’America: l’invasione russa in Ucraina vista dai principali quotidiani Usa\n', '\n', 'La rassegna stampa dei quotidiani americani. Le sanzioni di Biden a Putin la fanno da padrone sulle prime pagine\n', 'Mentre gli Stati Uniti si svegliano, in Ucraina l’invasione russa è in atto ormai da sei ore e il conflitto in est Europa è sulle prime pagine dei tre principali quotidiani Usa.\n', 'Il «New York Times»\n', 'Il New York Times apre facendo sapere che la Russia pagherà le conseguenze della guerra, nello specifico in forma di sanzioni imposte dal presidente Biden, e ripercorre le ultime ore di tensione tra i due paesi. L’articolo di Anton Troianovski sotto la foto di copertina offre uno spaccato delle opinioni della popolazione russa, che sebbene sia favorevole a un’annessione dei territori separatisti, si schiera per lo più contraria a una guerra a tutti gli effetti. \n', 'Il «Wall Street Journal»\n', 'Anche il Wall Street Journal ribadisce che le azioni di Putin sono state condannate dai paesi occidentali. Nello specifico propone un approfondimento sulle sanzioni che il governo americano imporrà alla Russia.\xa0In prima pagina appare anche un pezzo in cui la guerra in Ucraina viene vista come una ritrovata ragione d’unità per la NATO, che negli ultimi anni aveva perso una visione comune su quale fosse la missione dell’alleanza.\xa0Sul lato prettamente economico viene ribadito l’effetto del conflitto sul prezzo del petrolio, che ha sforato i 100 dollari al barile.\n', 'Il «Washington Post»\n', 'Il Washington Post fa sapere che Putin dovrà vedersela con le conseguenze delle sue azioni in quanto Biden ha assicurato che arriveranno sanzioni. In prima pagina è presente anche un pezzo che spiega perché questa guerra può essere considerata un conflitto premeditato da parte della Russia. Viene poi ribadito il rischio enorme che i civili ucraini corrono in questo momento, portato all’attenzione da esperti e gruppi umanitari. ']"
819,news-904937,L’annuncio di Putin dell’attacco all’Ucraina registrato il 21 febbraio? Nessuna prova,https://www.open.online/2022/02/24/video-putin-attacco-ucraina-registrato-21-febbraio-nessuna-prova,2022-02-24 11:20:00,"['L’annuncio di Putin dell’attacco all’Ucraina registrato il 21 febbraio? Nessuna prova\n', '\n', 'La mattina del 24 febbraio 2022, il Presidente russo Vladimir Putin annuncia l’attacco all’Ucraina. In molti, inclusi dei media russi, sospettano che il video sia stato registrato il 21 febbraio 2022, diversi giorni prima della sua pubblicazione. A provarlo, secondo i sostenitori della teoria, sarebbe il vestito indossato dal Presidente russo, lo stesso indossato nel video del 21 febbraio (che abbiamo trattato qui). I metadati, al contrario di quanto riscontrato in altri video, non confermano la teoria.\n', 'Per chi ha fretta\n', 'Analisi\n', 'Riportiamo uno dei tweet pubblicati dai sostenitori della teoria, quello pubblicato da Zoya Sheftalovich:\n', 'Putin declares war on Ukraine in the early hours of Thursday, February 24 … wearing the exact same outfit, in the same room, surrounded by the same stuff, as he gave his incendiary speech on Monday, February 21. Top image: Feb 21. Bottom image: Feb 24.\n', 'Le basi della teoria del video pre-registrato non riguardano soltanto il dettaglio del vestito, ma anche dei presunti metadati. A diffonderli inizialmente sono stati dei media russi.\n', 'Tra i primi a denunciare il presunto video pre-registrato sarebbe stata Novaya Gazeta, come riporta l’emittente radiofonica L’Eco di Mosca (Эхо Москвы), condividendo lo screenshot dei metadati. C’è un problema, perché la durata del video analizzato è di oltre 55 minuti, mentre quello relativo all’annuncio dell’attacco risulta durare circa 28 minuti.\n', 'Il video è scaricabile dal sito del Cremlino (qui). Ci sono volute diverse ore per riuscire ad ottenerlo, il download si interrompeva in continuazione e risultava difficile per i diversi analisti di verificare quanto annunciato dai media. L’analisi di Open Fact-checking dimostra che il video caricato sul sito del Cremlino non fornisce alcuna prova per sostenere la teoria, in quanto dai metadati leggiamo la data di creazione del file: 24 febbraio 2022 alle 3 del mattino (si presume che sia l’ora locale di Mosca).\n', 'C’è da dire che non è un video amatoriale come quello diffuso nei canali filorussi dei separatisti, dove sono stati condivisi dei montati con i metadati completamente in chiaro (ne parliamo qui e qui). Un’attenzione che non è paragonabile a quella del Cremlino. L’accusa dei vestiti è simile a quella del video di Denis Pushilin, leader dell’autoproclamata Repubblica popolare di Donetsk (ne parliamo qui). Pushilin indossava, senza ombra di dubbio, lo stesso abito presente in altre riprese diffuse giorni dopo, ma in quel caso i metadati parlavano chiaro. Nel caso di Putin pare indossare lo stesso abito, mentre le uniche differenze riscontrate sono l’inquadratura della telecamera, posizionata in maniera diversa rispetto al video del 21 febbraio, così come risulta che la bandiera russa sulla sinistra sia stata in qualche modo mossa.\n', 'Conclusioni']"
820,news-905189,I veicoli militari russi entrano in Ucraina dalla Crimea – Il video,https://www.open.online/2022/02/24/russia-ucraina-veicoli-militari-crimea-video,2022-02-24 11:11:00,"['I veicoli militari russi entrano in Ucraina dalla Crimea – Il video\n', '\n', 'I filmati rilasciati dal servizio di sicurezza di Kiev. La città è una di quelle sotto attacco\n', 'Esplosioni e bombardamenti sono stati segnalati nella città di Dnipro, in Ucraina. Il servizio di frontiera ucraino ha anche rilasciato filmati di telecamere di sicurezza che mostravano una linea di veicoli militari russi che entravano in Ucraina dalla Crimea. L’aeroporto di Dnipro è stato chiuso nella notte prima dell’inizio dell’invasione. La città è stata inserita dalla Bbc nella lista di quelle sotto attacco dopo il lancio dell’offensiva russa. \n', 'Video da: Bloomberg']"
821,news-905115,"Ucraina, il discorso di Putin sottotitolato: «Ho deciso di condurre un’operazione speciale» – Il video",https://www.open.online/2022/02/24/vladimir-putin-discorso-24-febbraio-sottotitolato-video,2022-02-24 10:34:00,"['Ucraina, il discorso di Putin sottotitolato: «Ho deciso di condurre un’operazione speciale» – Il video\n', '\n', 'Il messaggio del presidente russo che ha annunciato l’inizio dell’invasione \n', 'Con un messaggio video diffuso nelle prime ore del mattino, il presidente russo Vladimir Putin ha annunciato l’inizio dell’offensiva russa nel Donbass nella notte tra il 23 e il 24 febbraio. «Le repubbliche popolari del Donbass si sono rivolte alla Russia per una richiesta di aiuto», ha detto. «A questo proposito, ho deciso di condurre un’operazione militare speciale per smilitarizzare l’Ucraina». «L’operazione militare russa – ha aggiunto Putin – mira a proteggere le persone e le circostanze richiedono un’azione decisiva dalla Russia». ']"
822,news-905041,Mistero bielorusso: Lukashenko sta aiutando Putin nell’invasione dell’Ucraina?,https://www.open.online/2022/02/24/russia-ucraina-bielorussia-cosa-succede,2022-02-24 10:13:00,"['Mistero bielorusso: Lukashenko sta aiutando Putin nell’invasione dell’Ucraina?\n', '\n', 'La Cnn ha mostrato le immagini dei veicoli militari che attraversavano il confine. Prima il presidente della Bielorussia aveva smentito ogni partecipazione, ora il cambio di rotta: «Se è necessario, le nostre truppe ci saranno»\n', 'L’invasione dell’Ucraina da parte della Russia è passata anche dalla Bielorussia. La Cnn ha mostrato una serie di video e fotografie che una colonna di veicoli militari ha attraversato il valico di frontiera all’incrocio di Senkivka, in Ucraina, con Veselovka, in Bielorussia. La colonna è stata vista entrare in Ucraina intorno alle 6:48 ora locale. In una prima fase il dittatore bielorusso Aleksandr Lukashenko, citato all’agenzia di stampa moscovita Ria Novosti, aveva detto che il suo Paese non avrebbe partecipato all’operazione. «Le forze armate della Bielorussia non stanno partecipando all’operazione speciale russa in Ucraina». Poi il cambio di rotta. In una nuova dichiarazione, questa volta diffusa dall’agenzia di stampa Belta, Lukashenko ha aperto alla possibilità di un intervento: «Lo ripeto: le nostre truppe non ci sono. Ma se è necessario, se è necessario per la Bielorussia e la Russia, ci saranno». Una nuova posizione a cui ha subito reagito il presidente del Consiglio Ue Charles Michel: «Faccio l’appello alla Bielorussia e al suo popolo, avete la possibilità di non seguire la Russia in questa tragedia. L’Ue parla ad una sola voce, è allineata e forte». Lukashenko aveva detto anche che Putin lo aveva chiamato al telefono per fornirgli un briefing molto dettagliato sulla situazione e che lo scopo dell’invasione era «porre fine al genocidio di Donetsk e delle regioni del Lugansk». In precedenza, il capo di Stato aveva riferito che la situazione ai confini del suo Paese era «cambiata». ']"
823,news-905045,"Allarme fake news dal presidente Zelensky: «Sotto attacco non solo delle bombe, ma anche dei falsi» – Il video",https://www.open.online/2022/02/24/guerra-ucraina-zelensky-allarme-fake-news-video,2022-02-24 10:10:00,"['Allarme fake news dal presidente Zelensky: «Sotto attacco non solo delle bombe, ma anche dei falsi» – Il video\n', '\n', 'In queste ore circolano numerose notizie, foto e filmati non verificati. Il presidente ucraino invita i cittadini a fare attenzione alle fake news\n', 'Nel secondo intervento video pubblicato sua pagina Facebook, il Presidente ucraino Zelensky invita i cittadini a fare attenzione alle false notizie: «Siamo sotto attacco non solo dalle bombe, ma anche dai falsi. È importante ottenere notizie vere da fonti ufficiali. Oggi la Russia ha invaso l’Ucraina. Putin ha iniziato la guerra contro l’Ucraina e contro il mondo democratico. Vuole farlo distruggendo il nostro Paese, tutto quello che abbiamo costruito e per il quale viviamo. Mi rivolgo a tutti gli ucraini, in primis i militari che hanno risposto dignitosamente: conosciamo la nostra forza militare, siete forti. Non fatevi prendere dal panico».']"
824,news-905011,Giorgia Meloni più dura di Salvini: «L’attacco di Putin è inaccettabile. È il tempo delle scelte di campo»,https://www.open.online/2022/02/24/russia-ucraina-meloni-putin,2022-02-24 09:14:00,"['Giorgia Meloni più dura di Salvini: «L’attacco di Putin è inaccettabile. È il tempo delle scelte di campo»\n', '\n', 'La leader di Fratelli d’Italia su Facebook: «L’Europa ripiomba in un passato che speravamo di non rivivere più»\n', 'La leader di Fratelli d’Italia Giorgia Meloni su Facebook condanna l’attacco della Russia all’Ucraina: «Inaccettabile attacco bellico su grande scala della Russia di Putin contro l’Ucraina. L’Europa ripiomba in un passato che speravamo di non rivivere più. È il tempo delle scelte di campo. L’Occidente e la comunità internazionale siano uniti nel mettere in campo ogni utile misura a sostegno di Kiev e del rispetto del diritto internazionale».\n', ' ']"
825,news-904929,La grande fuga dei civili da Kiev: «Fino a 5 milioni di profughi in arrivo». L’Europa prepara l’accoglienza – Il video,https://www.open.online/2022/02/24/russia-ucraina-fuga-kiev-video,2022-02-24 08:44:00,"['La grande fuga dei civili da Kiev: «Fino a 5 milioni di profughi in arrivo». L’Europa prepara l’accoglienza – Il video\n', '\n', 'Code ai bancomat e dai benzinai. Lunghe file nelle autostrade che portano fuori dalla Capitale. La piazza centrale è deserta\n', 'Lunghe colonne di veicoli in fuga da Kiev. Dove suonano le sirene d’allarme e continuano a verificarsi esplosioni. E lunghe file davanti ai benzinai di chi sta scappando il più lontano possibile. Mentre i rifugi anti-aerei si affollano di donne e bambini e cominciano anche le file al bancomat. Questo è lo scenario della grande fuga dei civili da Kiev mentre la Russia bombarda i punti sensibili ed entra in forze nel territorio ucraino. Nella Capitale le scuole sono chiuse e tutti sono stati invitati a restare a casa. Ma diversi aeroporti sono stati bombardati. E la Banca centrale ucraina ha adottato una serie di misure di emergenza per far fronte all’attacco della Russia. Tra queste figurano la sospensione del mercato dei cambi, il divieto di trasferimento di denaro all’estero e limiti giornalieri ai prelievi di contanti. \n', '«Mantenete la calma»\n', 'Il giornalista del Guardian Luke Harding su Twitter ha mostrato la piazza che ospita la cattedrale di Santa Sofia completamente deserta. Il sindaco di Kiev Vitali Klichko ha chiesto ai cittadini di mantenere la calma. Lo spazio aereo della nazione è stato completamente chiuso, mentre ieri l’ambasciatrice statunitense all’Onu Linda Thomas-Greenfield ha parlato dell’arrivo di cinque milioni di profughi e sfollati in conseguenza della guerra: «Se la Russia continua su questa strada potrebbe, secondo le nostre stime, creare una nuova crisi dei rifugiati, una delle più grandi che il mondo deve affrontare oggi». Repubblica scrive oggi che l’Europa sta preparando un piano d’accoglienza per i profughi. \n', 'Il quotidiano fa sapere che la scorsa settimana la commissaria agli Affari interni, la svedese Ylva Johansson, è volata in Polonia proprio per preparare le possibili contromisure. Che sono state concordate in parte con il ministro polacco Kaminski, il quale, nonostante la linea sovranista del governo polacco, non si opporrà all’accoglienza. \n', 'Lo stesso problema, del resto, potrebbe coinvolgere l’Ungheria e quasi tutti i paesi limitrofi. Anche la Germania si sta preparando. «Aiuteremo anche i profughi che arriveranno nel nostro paese», ha detto nei giorni scorsi la ministra dell’Interno tedesca Nancy Faeser. La commissaria Johansson ha avvertito che le probabili mete della fuga sono la Polonia, l’Ungheria e la Germania. Ma anche l’Italia e la Francia potrebbero essere coinvolte. \n', 'Video da: The Insider; immagine di copertina da Twitter']"
826,news-904939,Anche Salvini contro Putin: «La Lega condanna ogni aggressione militare. Risposta comune degli alleati»,https://www.open.online/2022/02/24/guerra-ucraina-salvini-lega-condanna,2022-02-24 08:36:00,"['Anche Salvini contro Putin: «La Lega condanna ogni aggressione militare. Risposta comune degli alleati»\n', '\n', 'A poche ore dall’annuncio di Putin, arriva anche la condanna della Lega\n', 'Proseguono le reazioni di condanna all’invasione dell’Ucraina da parte di Mosca. Dopo i commenti di Mario Draghi, Luigi Di Maio e Enrico Letta, anche la Lega ha diffuso una nota: «La Lega condanna con fermezza ogni aggressione militare, l’auspicio è l’immediato stop alle violenze. Sostegno a Draghi per una risposta comune degli alleati». Nella notte tra il 23 e il 24 febbraio, il presidente russo Vladimir Putin ha annunciato di avere deciso di intraprendere «un’operazione militare» nel Donbass, la regione a ovest dell’Ucraina dove si trovano le due repubbliche separatiste di Donetsk e Lugansk, riconosciute da Mosca lo scorso lunedì 21 febbraio. \n', 'Immagine di copertina: ANSA/MOURAD BALTI TOUATI']"
827,news-904885,Guerra Ucraina. Zelensky alla nazione: «Mantenete la calma. Stiamo lavorando e siamo pronti a tutto» – Il video,https://www.open.online/2022/02/24/guerra-ucraina-zelensky-discorso-russia,2022-02-24 07:43:00,"['Guerra Ucraina. Zelensky alla nazione: «Mantenete la calma. Stiamo lavorando e siamo pronti a tutto» – Il video\n', '\n', 'I soldati russi hanno colpito diverse aree del Paese. Il presidente ucraino annuncia di aver sentito Biden\n', 'Il Presidente Zelensky si è rivolto questa mattina alla nazione a seguito dell’attacco militare da parte della Russia in diverse aree dell’Ucraina, come quella di Mariupol. Nel video, pubblicato sulla pagina Facebook ufficiale, annuncia l’introduzione della legge marziale sull’intero territorio e di aver parlato con il Presidente americano Biden. \n', 'Questa mattina il Presidente Putin ha annunciato un’azione militare nel Donbass. La Russia ha colpito le nostre infrastrutture e le nostre aree di confine. Abbiamo riscontrato diverse esplosioni. Stiamo introducendo la legge marziale su tutto il territorio del nostro Paese. Un minuto fa, ho parlato con il Presidente Biden. Gli Stati Uniti d’America hanno già iniziato le operazioni per il sostegno da parte della comunità internazionale. Da voi, da ognuno di voi, abbiamo bisogno che manteniate la calma e rimanete possibilmente a casa. Stiamo lavorando, l’esercito sta lavorando. L’intero settore della sicurezza e della difesa dell’Ucraina sta lavorando. Sarò costantemente in contatto con voi, con il Consiglio di sicurezza, con i ministri dell’Ucraina. Presto interverrò nuovamente. Niente panico. Siamo forti. Siamo pronti a tutto. Sconfiggeremo tutti perché siamo la gloria dell’Ucraina in Ucraina.\n', 'Nota: alle ore 9:00 l’esercito ucraino ha negato che Odessa sia stata attaccata dai russi.']"
828,news-904891,Draghi: l’Italia condanna l’attacco russo: risposta unita della Nato. Di Maio: «Aggressione ingiustificata»,https://www.open.online/2022/02/24/russia-ucraina-draghi-nato,2022-02-24 07:27:00,"['Draghi: l’Italia condanna l’attacco russo: risposta unita della Nato. Di Maio: «Aggressione ingiustificata»\n', '\n', 'Dura anche la posizione dell’Onu. Stoltenberg: sostegno al popolo ucraino \n', 'Poco fa è stata diffusa una dichiarazione della Presidente del Consiglio Draghi: «Il governo italiano condanna l’attacco della Russia all’Ucraina. È ingiustificato e ingiustificabile. L’Italia è vicina al popolo e alle istituzioni ucraine in questo momento drammatico. Siamo al lavoro con gli alleati europei e della Nato per rispondere immediatamente con unità e determinazione». Anche il ministro degli Esteri Luigi Di Maio interviene: «L’operazione militare russa è una gravissima e ingiustificata aggressione, non provocata, ai danni dell’Ucraina, che l’Italia condanna con fermezza». \n', 'Dura anche la posizione dell’Onu. Il segretario generale Guterres, che aveva appena chiesto a Putin di fermare le truppe e dare una chance alla pace, interviene dopo l’attacco: «È il momento più triste del mio mandato da segretario generale Onu. Devo cambiare il mio appello: presidente Putin, nel nome dell’umanità, porta indietro le truppe russe. Questo conflitto deve fermarsi ora, questa guerra non ha senso e viola i principi della Carta Onu». \n', 'La Nato intanto «condanna con forza l’attacco sconsiderato della Russia contro l’Ucraina che mette a rischio innumerevoli vite civili» e chiede a Mosca di «fermare immediatamente» la sua azione militare, che definisce «una grave violazione del diritto internazionale e una seria minaccia alla sicurezza euro-atlantica». Il segretario generale Stoltenberg ribadisce il sostegno al popolo ucraino e riafferma che l’Alleanza farà «tutto il necessario per proteggere e difendere i suoi alleati».']"
829,news-904859,«Andrete all’inferno»: la rissa all’Onu tra Russia e Ucraina – Il video,https://www.open.online/2022/02/24/russia-ucraina-scontro-onu-video,2022-02-24 07:05:00,"['«Andrete all’inferno»: la rissa all’Onu tra Russia e Ucraina – Il video\n', '\n', 'L’Ambasciatore di Kiev: «Non c’è purgatorio per i criminali di guerra». Mosca replica ricordando l’attacco al Donbass\n', 'Durante la riunione straordinaria del Consiglio di sicurezza, l’ambasciatore dell’Ucraina all’Onu ha attaccato l’inviato russo: «Non c’è purgatorio per i criminali di guerra. Andranno diretti all’inferno». La risposta dell’ambasciatore russo Vassily Nebenzia arriva a stretto giro di posta: «Avete attaccato il Donbass». Sottolineando poi che Mosca si è concentrata sulla pace e la sicurezza nelle repubbliche separatiste. La Russia è presidente di turno del Consiglio di sicurezza. Il segretario generale Antonio Guterres si è detto turbato: «È il momento più triste del mio mandato da segretario generale Onu. Devo cambiare il mio appello: presidente Putin, nel nome dell’umanità, porta indietro le truppe russe. Questo conflitto deve fermarsi ora, questa guerra non ha senso e viola i principi della Carta Onu». E l’Europa si dichiara al fianco di Kiev. «In queste ore buie, i nostri pensieri sono con l’Ucraina e le donne innocenti, uomini e bambini che affrontano questo attacco non provocato e la paura per la loro vita. Riterremo il Cremlino responsabile», dice in un tweet la presidente della Commissione Ue Ursula von der Leyen.']"
830,news-904865,Biden: Putin ha scelto la guerra premeditata. «La Russia risponderà dei morti e della distruzione portata dal suo attacco»,https://www.open.online/2022/02/24/russia-ucraina-biden-putin,2022-02-24 06:38:00,"['Biden: Putin ha scelto la guerra premeditata. «La Russia risponderà dei morti e della distruzione portata dal suo attacco»\n', '\n', 'In un tweet il presidente Usa all’attacco di Mosca. Oggi l’incontro con gli alleati \n', '«Solo la Russia è responsabile della morte e della distruzione che porterà questo attacco. Gli Stati Uniti e i loro alleati risponderanno in modo unito e deciso». In un tweet il presidente degli Stati Uniti Joe Biden annuncia la reazione dell’Occidente all’attacco russo all’Ucraina. In una dichiarazione riportata dai media Usa Biden ha fatto sapere che «oggi incontrerò i leader del G7, gli alleati e i partner imporranno severe sanzioni alla Russia. Continueremo a garantire supporto e assistenza all’Ucraina e al popolo ucraino».']"
831,news-904849,"Guerra in Ucraina, il punto: lo sbarco (smentito) a Odessa, la legge marziale e le sirene che suonano nel centro di Kiev",https://www.open.online/2022/02/24/russia-ucraina-guerra-sirene-kiev,2022-02-24 06:15:00,"['Guerra in Ucraina, il punto: lo sbarco (smentito) a Odessa, la legge marziale e le sirene che suonano nel centro di Kiev\n', '\n', 'Le autorità hanno invitato la popolazione a rimanere a casa. Secondo Bloomberg la Russia sta usando armi ad alta precisione per distruggere le infrastrutture militari del paese\n', 'Con l’annuncio di Putin sulle operazioni militari è cominciata la guerra in Ucraina. Alcune truppe russe stanno attraversando il confine verso Kharkiv, ma le forze armate ucraine hanno smentito che vi sia stato uno sbarco di truppe russe a Odessa, sul Mar Nero: «Le informazioni sullo sbarco delle truppe russe a Odessa non sono vere». Gli attacchi missilistici stanno prendendo di mira caccia ucraini in un aeroporto fuori Kiev. Il presidente ucraino Zelensky ha annunciato la legge marziale nel paese. Kiev sta subendo un bombardamento e si sentono le sirene d’allarme per le vie della Capitale. L’agenzia di stampa Ansa segnala le sirene in centro, nella zona dell’arco dell’amicizia. Le autorità hanno invitato la popolazione a rimanere a casa. Secondo l’agenzia Bloomberg la Russia sta usando armi ad alta precisione per distruggere le infrastrutture militari del paese. ']"
832,news-904837,«Le truppe russe sono sbarcate a Odessa»: le bombe sulle città ucraine – Il video,https://www.open.online/2022/02/24/russia-ucraina-truppe-odessa-video,2022-02-24 05:40:00,"['«Le truppe russe sono sbarcate a Odessa»: le bombe sulle città ucraine – Il video\n', '\n', 'La Reuters annuncia che i soldati russi sono arrivati nella città e a Mariupol \n', 'Numerose fonti segnalano esplosioni nel porto di Odessa sul Mar Nero. La Reuters annuncia che i soldati russi sono arrivati nella città e a Mariupol. Anton Herashchenko, consigliere del Ministero dell’Interno ucraino, riportato dalla Nbc, dice che le truppe russe sono sbarcate a Odessa e hanno attraversato il confine con Kharkiv. L’Ucraina ha annunciato la chiusura dello spazio aereo all’aviazione civile. Il ministero delle Infrastrutture ha deciso la chiusura dello spazio aereo motivandolo con «un rischio elevato per la sicurezza» in un comunicato pubblicato sul suo sito web. Alcune esplosioni a Kiev sono state segnalate dall’inviato della Cnn Matthew Chance. Altre bombe udite a Dnipro. \n', 'Video da: Twitter']"
833,news-904819,Le esplosioni a Kiev durante il collegamento dell’inviato della Cnn – Il video,https://www.open.online/2022/02/24/russia-ucraina-esplosioni-kiev-cnn-video,2022-02-24 04:57:00,"['Le esplosioni a Kiev durante il collegamento dell’inviato della Cnn – Il video\n', '\n', 'Durante la diretta Chance si gira per controllare la situazione. Le esplosioni si ascoltano nitidamente in sottofondo. Successivamente ha interrotto il collegamento per indossare il giubbotto antiproiettile\n', 'In questo video si vide il giornalista della Cnn Matthew Chance mentre, in collegamento da Kiev, fa sapere di aver sentito una serie di nitide esplosioni nella Capitale dell’Ucraina. Durante la diretta Chance si gira per vedere la situazione, chiaramente preoccupato. Successivamente ha interrotto il collegamento per indossare il giubbotto antiproiettile con la scritta “Press” e l’elmetto in diretta. Stanotte il presidente della Russia Vladimir Putin ha annunciato di aver autorizzato un’operazione militare nel Donbass per proteggere i cittadini russi dalle forze ucraine. Secondo il senatore americano Marco Rubio, uno dei componenti della commissione di intelligence del Senato, le forze russe stanno cercando di prendere il controllo dell’aeroporto di Kiev e un attacco anfibio nella città portuale di Mariupol è in corso. Nel suo discorso Putin ha dichiarato di voler «smilitarizzare e de-nazificare» l’Ucraina, invitando i soldati ucraini a deporre le armi e a tornare a casa e affermando che la responsabilità dello spargimento di sangue sarà nelle mani del «regime ucraino. I vostri padri e i vostri nonni non hanno combattuto per poter aiutare poi i neo-nazisti». Infine ha messo in guardia che «in caso di ingerenze straniere, la Russia agirà immediatamente. E chi lo farà si farà carico delle relative conseguenze». ']"
834,news-903749,"Crisi Ucraina, approvato lo stato di emergenza. Il Cremlino: «Il Donbass chiede supporto militare contro l’aggressione di Kiev»",https://www.open.online/2022/02/23/crisi-ucraina-23-febbraio,2022-02-23 23:30:00,"['Crisi Ucraina, approvato lo stato di emergenza. Il Cremlino: «Il Donbass chiede supporto militare contro l’aggressione di Kiev»\n', '\n', 'Kiev chiede una riunione urgente del Consiglio di Sicurezza dell’Onu. Joe Biden ha annunciato sanzioni contro il gasdotto Nord Stream 2: «Ora è solo un pezzo di ferro in fondo al mare». Zelensky non fa passi indietro: «Vogliamo aderire all’Ue e alla Nato»\n', 'Le forze ucraine «stanno tentando di sfondare le linee difensive della Repubblica di Luhansk». Queste le informazioni che arrivano dai media vicini ai separatisti filorussi del Donbass che parlano di «violenti combattimenti». Il portavoce del Cremlino Dmitry Peskov, ha fatto sapere che in serata i leader delle repubbliche separatiste dell’Ucraina orientale hanno chiesto a Vladimir Putin un’assistenza militare, un sostegno contro l’aggressione di Kiev. Dal canto suo l’Ucraina ha richiesto una riunione urgente del Consiglio di Sicurezza dell’Onu. Lo ha fatto sapere il ministro degli esteri ucraino Dmytro Kuleba, sottolineando che la richiesta a Mosca rappresenta una «ulteriore escalation della situazione di sicurezza». La Cnn ha anche appreso che la Russia ha allestito un ospedale da campo vicino al confine con l’Ucraina. Dalla Casa Bianca fanno intanto sapere di essere pronti a inasprire ulteriormente le sanzioni vista la rapida escalation. «Tutte le opzioni restano sul tavolo», ha ribadito la portavoce della Casa Bianca Jen Psaki, «Vladimir Putin non si aspettava la reazione unita dell’Occidente».\n', 'Kiev approva lo stato di emergenza\n', 'Questa sera il Parlamento ucraino ha approvato l’introduzione dello stato d’emergenza in tutto il Paese di fronte alla minaccia di un’invasione russa. Proposto dal presidente Volodymyr Zelensky e sostenuto dal Consiglio di sicurezza nazionale, entrerà in vigore nelle prossime ore. Nel sud della Russia ci sarebbero circa 300 mezzi militari delle forze speciali Spetznaz che procedono verso la zona di confine di Marinowka. Questo quanto riferisce di aver scoperto la testata tedesca Bild che definisce i blindati come «l’esercito segreto» dell’invasione di Vladimir Putin verso l’Ucraina, evidenziando che sia i mezzi militari che i soldati non hanno segni distintivi. Anche testimoni citati dall’agenzia Reuters riferiscono che due convogli militari di mezzi senza insegne, che annoverano anche 9 carri armati, un blindato d’assalto, autocisterne e camion avanzano su due differenti direttive dal confine russo verso Donetsk. Pare che i mezzi militari russi senza insegne siano gli stessi che nel 2014 presero il controllo della Crimea.\n', 'La difesa Usa: «L’80% di forze russe al confine sono pronte ad agire»\n', '«L’80% delle forze russe schierate al confine con l’Ucraina è pronto ad agire»: lo ha detto ai giornalisti un alto ufficiale della Difesa Usa in un briefing al Pentagono, lontano dai microfoni. Le forze russe «intorno all’Ucraina e alla Bielorussia sono al massimo della prontezza operativa» per l’invasione, ha aggiunto la fonte citata dalla Cnn. La scorsa settimana il segretario alla Difesa americano Lloyd Austin aveva detto che le truppe russe si stavano «dispiegando». «Oggi si sono dispiegate», ha detto l’ufficiale, aggiungendo che alcune unità sono «a 5 chilometri dal confine ucraino». Intanto, la Casa Bianca ha reso noto che Joe Biden ha annunciato di aver imposto sanzioni contro il gasdotto Nord Stream 2 e i dirigenti della sua società nell’ambito della crisi ucraina. «Ora Nord Stream 2 è solo un pezzo di ferro nel fondo del mare», ha detto il portavoce del dipartimento di Stato Usa, Ned Price.\n', 'Le sanzioni Usa e il vertice del Consiglio europeo\n', 'Il presidente degli Stati Uniti Joe Biden ha annunciato sanzioni contro la Russia: «Andremo molto oltre i passi intrapresi nel 2014», anno della prima crisi in Ucraina, con l’invasione russa della Crimea. In risposta alle decisioni di Usa e Ue, il ministro degli Esteri russo Sergej Lavrov ha dichiarato che «la risposta della Russia sarà forte e dolorosa», dopo che ieri Vladimir Putin era intervenuto a sorpresa sostenendo di volere una «soluzione diplomatica» per la crisi. Giovedì, 24 febbraio, ci sarà un vertice straordinario del Consiglio europeo, dove i leader dei Paesi membri si confronteranno sulle prossime mosse. Intanto, il presidente ucraino Volodymyr Zelensky ha annunciato che non farà passi indietro: l’Ucraina conferma le sue ambizioni di aderire all’Ue e alla Nato, nonostante l’ultimatum lanciato ieri da Putin all’Ucraina. Il Consiglio di sicurezza ucraino ha poi chiesto lo stato di emergenza nel Paese per far fronte alla crisi in corso. \n', 'Biden ripristinerà le sanzioni contro la società dietro al Nord Stream 2\n', 'L’amministrazione Biden dovrebbe ripristinare le sanzioni contro la società incaricata della costruzione del gasdotto russo Nord Stream 2, nell’ambito del pacchetto di misure varate contro Mosca. Le sanzioni erano state sospese dopo l’accordo dello scorso anno, e ora, a seguito dello stop annunciato da Berlino, le riapplicherà. A darne notizia è la Cnn.\n', 'Von der Leyen: «Sul gas non vogliamo più dipendere dalla Russia»\n', '«Siamo davvero determinati a non essere più dipendenti dal gas russo». La presidente della Commissione Ue Ursula von der Leyen ha parlato al termine del vertice bilaterale con il premier norvegese Jonas Gahr Store. «La pressione esercitata da Mosca sul gas non è stata solo sull’Ucraina ma anche sull’Ue», ha sottolineato, spiegando che l’Europa «ogni volta ha potuto contare» sul fatto che la Norvegia «possa fornire il gas necessario». \n', 'Il ministro della difesa britannico: «Putin è fuori di testa»\n', 'Il presidente russo Vladimir Putin è «completamente fuori di testa» e sull’Ucraina è rimasto «senza alleati». A dirlo è il ministro della Difesa britannico Ben Wallace, che si è espresso in questo modo mentre parlava con alcuni militari durante una riunione nell’edificio delle Horse Guards. Wallace, memore degli anni nell’esercito, si è lasciato andare a frasi molto dure in una sala con diversi fotografi e operatori. L’ex ufficiale delle Scots Guards ha detto anche che il suo reggimento aveva «già preso a calci nel sedere lo zar Nicola I nel 1853 in Crimea» e «può sempre farlo di nuovo». \n', 'Il premier britannico Boris Johnson ha annunciato oggi alla Camera dei Comuni un rafforzamento del sostegno militare britannico all’Ucraina alla luce della crescente minaccia della Russia. Saranno aiuti anche militari. BoJo ha poi ribadito che «ulteriori sanzioni» contro Mosca sono «in arrivo» dopo quelle annunciate ieri se lo scenario non cambierà.\n', 'Il decreto di Zelensky\n', 'L’Ucraina ha iniziato a richiamare in servizio i riservisti dell’esercito di età compresa tra 18 e 60 anni. Un decreto firmato dal presidente ucraino Volodymyr Zelensky indica che Kiev si sta preparando a difendersi da un’invasione russa. I riservisti dovranno prestare servizio per un massimo di un anno, si legge nel decreto. Zelensky vuole così aumentare di circa duecentomila soldati il suo esercito. Il presidente ha richiamato i riservisti «per un periodo speciale» a partire da oggi, 23 febbraio. La convocazione ha la durata di un anno. Ma lo stesso presidente è stato cauto sulla mobilitazione generale: «Dobbiamo aumentare la preparazione dell’esercito ucraino a tutti i possibili cambiamenti nell’ambiente operativo», ha spiegato in un video messaggio. «Si tratta esclusivamente di cittadini assegnati alla riserva operativa», ha precisato esortando comunque i cittadini alla calma e sostenendo di non ritenere che Mosca schiererà un’offensiva in grande stile. Il governo ucraino ha intanto raccomandato ai suoi cittadini di lasciare la Russia. \n', 'Di Maio: «Il margine di dialogo si riduce sempre di più»\n', 'Il ministro degli Esteri italiano Luigi Di Maio ha dichiarato nell’informativa tenuta in Senato che quella della diplomazia è una soluzione ritenuta ancora possibile, «anche se con margini che si riducono di giorno in giorno». Di Maio ha ricordato che al confine russo-ucraino ci sono già 170 -190 mila soldati e che, alla luce degli ultimi sviluppo nel Donbass, questi elementi «rischiano di aprire la strada a un’operazione militare su larga scala della Russia in Ucraina».\n', 'In un’informativa parallela alla Camera, il ministro della Transizione ecologica Roberto Cingolani ha fatto sapere che con l’evoluzione della crisi in Ucraina «la situazione è di monitoraggio costante in coordinamento con le istituzioni europee. A livello nazionale – ha aggiunti – si è già riunito diverse volte il comitato di emergenza gas». «Come sapete – ha continuato – le possibili misure del piano di emergenza includono una maggiore flessibilità dei consumi di gas».\n', 'Londra: Mosca punta su Kiev\n', ' Il governo britannico ritiene che sia “altamente probabile” che Putin, voglia tentare di prendere Kiev. Lo ha detto il capo della diplomazia, Liz Truss. Truss, parlando con la Bbc, ha spiegato che un assalto alla capitale ucraina da parte della Russia è una «possibilità molto reale», dicendosi «molto molto preoccupata per un’imminente invasione dell’Ucraina. La Russia ha circondato l’Ucraina, quindi potremmo assistere ad un attacco da una varietà di direzioni». In caso di invasione, ha poi sottolineato, il Regno Unito intensificherà le sanzioni contro Mosca: «Nulla sarebbe fuori discussione in caso di un’invasione totale». Intanto il ministro della Difesa italiano Lorenzo Guerini ha chiesto a Putin un passo indietro. \n', 'Putin: «Soluzione diplomatica»\n', 'Il presidente della Russia Vladimir Putin è pronto a trovare «soluzioni diplomatiche» alla crisi ucraina. Lo ha detto durante un intervento televisivo nella Giornata del difensore della patria. E ha aggiunto che le soluzioni diplomatiche «non hanno un carattere “negoziabile” degli interessi e della sicurezza del paese»: «Il nostro Paese è sempre aperto al dialogo diretto e onesto per trovare soluzioni diplomatiche ai problemi più complessi. Tuttavia, gli interessi e la sicurezza dei nostri cittadini non sono negoziabili per noi». Intanto nella notte la portavoce della Casa Bianca Jen Psaki ha fatto sapere che non è in programma un incontro tra Biden e Putin: gli Usa non «chiuderanno mai completamente la porta alla diplomazia», ma che è necessario un cambiamento di atteggiamento da parte della Russia. I dettagli di un eventuale incontro tra i due presidenti, ha detto Psaki, avrebbero dovuto essere discussi tra i capi delle due diplomazie, il segretario di Stato Antony Blinken e il ministro degli Esteri Sergei Lavrov, che avrebbero dovuto incontrarsi giovedì. Ma il loro colloquio è stato cancellato.\n', 'Gli Usa mandano gli F35\n', 'Il “dispiegamento aggiuntivo”\n', 'di truppe Usa nei paesi Baltici membri della Nato autorizzato da Joe\n', 'Biden consisterà nel trasferimento di 800 militari americani\n', 'dall’Italia. Si tratta di un battaglione di fanteria. Il Pentagono ha\n', 'approvato anche il trasferimento sino a otto F35 e 20 elicotteri da\n', 'attacco Apache dalla Germania verso il fianco orientale della Nato.\n', 'Altri 12 elicotteri dello stesso tipo saranno spostati dalla Grecia\n', 'in Polonia. I movimenti avverranno in settimana.\n', 'Le foto satellitari dei militari russi in Bielorussia\n', 'Alcune immagini satellitari di Maxar Technologies pubblicate da Reuters mostrano un nuovo dispiegamento di oltre 100 veicoli militari e dozzine di tende per soldati nel sud della Bielorussia, a 40 km dalla frontiera con l’Ucraina. Le foto sono state fornite dalla società privata americana che da settimane rileva gli spostamenti di forze russe nella regione, e rilanciate da media e corrispondenti occidentali sul campo. Altre foto mostrano un nuovo ospedale da campo allestito nella Russia occidentale vicino Belgorod, a una ventina di km dal confine ucraino, dove il giorno precedente era stato individuato l’arrivo di truppe in zona agricole e industriali dell’area. Maxar ha documentato nei giorni scorsi anche spostamenti di mezzi pesanti al confine con l’Ucraina orientale. \n', 'Trump: «Putin? Un genio»\n', 'Donald Trump ha definito “genio” Putin per la sua gestione della crisi con l’Ucraina. «Conosco molto bene Vladimir Putin e durante l’amministrazione Trump non avrebbe mai fatto quello che sta facendo ora, assolutamente no», ha detto l’ex presidente Usa. Che poi ha criticato Biden: le tattiche del leader russo sono state “intelligenti” e la crisi si sarebbe potuta evitare se fosse stata “gestita in maniera appropriata” dall’attuale presidente Usa, Joe Biden.\n', '800 militari dall’Italia\n', '800 uomini di stanza in Italia verso i Paesi baltici per rafforzare il fianco orientale della Nato alla luce della crisi ucraina. Lo ha deciso il Pentagono, che ha fatto sapere che insieme ai militari verranno inviati fino a otto F-35 dalla Germania «in diverse località lungo il fianco orientale della Nato». A questi si aggiunge lo spostamento di venti elicotteri d’attacco AH-64 dalla Germania all’area baltica e altri 12 dalla Grecia alla Polonia.\n', 'Trudeau: truppe canadesi nell’Europa dell’Est\n', 'Il premier del Canada Justin Trudeau ha annunciato anche l’invio di più truppe nell’Europa orientale. Trudeau ha spiegato che sino a 460 militari saranno mandati in Lettonia e nella regione per rafforzare il fianco orientale della Nato. L’annuncio segue quello sulle sanzioni economiche nei confronti della Russia. ']"
835,news-904283,Il video dei presunti sabotatori ucraini uccisi dai separatisti a Donetsk: è stato manipolato,https://www.open.online/2022/02/23/video-presunti-sabotatori-ucraini-donetsk-manipolato,2022-02-23 22:08:00,"['Il video dei presunti sabotatori ucraini uccisi dai separatisti a Donetsk: è stato manipolato\n', '\n', 'I separatisti affermano di aver neutralizzato un tentativo di sabotaggio degli ucraini il 18 febbraio, ma il video è stato creato giorni prima e modificato con un audio del 2010\n', 'Circola un video che riprenderebbe un’azione militare ad opera di due sabotatori delle forze ucraine, ma che parlavano in polacco, nel tentativo di far esplodere bombole di cloro a Horlivka (o Gorlovka), nella Regione di Donetsk. Condiviso per la prima volta da un canale Telegram dei separatisti del Donbass, e immediatamente diffuso dai media russi, i metadati hanno rivelato tutt’altra storia, riscontrando una manipolazione evidente come dimostrato anche dai colleghi di Bellingcat. Non è il primo video manipolato o realizzato in tempi sospetti (ne parliamo qui).\n', 'Per chi ha fretta\n', 'Analisi\n', 'Ecco una delle condivisioni del video via Facebook, dove Felice pone una domanda: «False flag?».\n', 'Ecco il video pubblicato da un canale Youtube il 18 febbraio 2022:\n', 'Il video è stato condiviso per la prima volta il 18 febbraio 2022, alle 13:01 ora italiana, nel canale Telegram della “Milizia Popolare del DPR” (“Народная милиция ДНР”).\n', 'In un post precedente, sempre delle 13:01 ora italiana, il gruppo afferma di aver fermato un tentativo di sabotaggio, uccidendo due militari. Uno di questi, secondo il comunicato, aveva addosso una videocamera che avrebbe registrato l’intera operazione.\n', 'Il canale Telegram dell’agenzia russa TASS (TACC) aveva diffuso la notizia del presunto sabotaggio sventato attraverso un post pubblicato alle 13:09 (ora italiana), pochissimi minuti dopo la pubblicazione del video.\n', 'Il video è stato successivamente diffuso, la sera dello stesso giorno, durante la trasmissione politica russa “60 minuti” (“60 минут”).\n', 'Scaricando il video dal canale Telegram dei separatisti, i metadati contenuti al suo interno rivelano alcuni particolari.\n', 'Risulta che il video non sia stato prelevato così com’era da un dispositivo di ripresa, ma montato attraverso l’utilizzo di Adobe Premiere Pro CC 2018. Nel montaggio è stato inserito un altro video avente nome file «M72A5 LAW and APILAS live fire.mp4» che risulta essere lo stesso titolo di un video pubblicato su Youtube il 24 aprile 2010, ripreso in Finlandia.\n', 'Nel video diffuso dai canali separatisti si sentono due esplosioni, le stesse che si sentono al minuto 1:52 del video del 2010. Un confronto degli audio è stato pubblicato da August Graham via Twitter.\n', '\n', 'Il tuo browser non supporta il tag iframe\n', 'La parte del video dove si sentono le due esplosioni è stata tagliata nel servizio di 60 Minuti.\n', 'Nel punto 2 evidenziato nello screenshot dei metadati è presente il percorso del file dove è stato salvato il progetto di Adobe Premiere. Ciò che risulta strano è che rimandi a una cartella datata 2 febbraio 2021. Il nome file, invece, la data del 4 febbraio 2021 e la sigla “DRG” (“ДРГ”):\n', '\\?\\M:\\Проекты\\2021\\02 Февраль\\2021-02-04 ДРГ.prproj\n', 'Tale sigla indica “gruppo di sabotaggio e ricognizione” (“Диверсионно-разведывательная группа”). La stessa sigla è presente in un altro punto dei metadati, quello relativo al percorso del file realizzato nel 2022:\n', '\\?\\M:\\Проекты\\2022\\02 Февраль\\2022-02-08 ДРГ++.prproj\n', 'Il video dura appena 1 minuto e 24 secondi, una brevissima scena di quello che sarebbe accaduto. Non viene mostrato alcun elemento utile per riconoscere il luogo del presunto evento. Infine, ad oggi i canali filorussi non hanno mostrato alcun elemento per dimostrare che abbiano ucciso e recuperato l’attrezzatura di due combattenti uccisi durante il presunto scontro.\n', 'Conclusioni\n', 'Il “comunicato urgente”, diffuso dal canale Telegram dei separatisti, riporta un’operazione di antisabotaggio contro un gruppo ucraino formato da militanti polacchi. Il comunicato fa intendere che il fatto sia avvenuto in giornata, 18 febbraio 2022, o nelle ultime ore precedenti. Secondo i metadati, il file risulta creato in data 8 febbraio 2022. Oltre a non avere completa certezza dell’origine reale del video, questo risulta tuttavia di fatto alterato, modificato tramite Adobe Premier per aggiungere il suono di due esplosioni.']"
836,news-904395,"Ucraina, il premier Draghi: «Le prevaricazioni non devono essere tollerate» – Il video",https://www.open.online/2022/02/23/crisi-ucraina-mario-draghi-firenze-video,2022-02-23 17:15:00,"['Ucraina, il premier Draghi: «Le prevaricazioni non devono essere tollerate» – Il video\n', '\n', 'Il presidente del Consiglio ha parlato durante l’incontro a Firenze con vescovi e sindaci: «Nei momenti di crisi dobbiamo difendere i valori in cui crediamo»\n', '«Gli eventi in Ucraina ci portano a ribadire che le prevaricazioni e soprusi non devono essere tollerati». Sono le parole del presidente del Consiglio Mario Draghi in occasione della cerimonia di apertura dell’Incontro dei Vescovi e Sindaci del Mediterraneo a Firenze. «In momenti di crisi – ha detto – dobbiamo ancor più difendere i valori in cui crediamo e che ci guidano: la convivenza, la fratellanza, la tolleranza che celebriamo in questo incontro devono realizzarsi anche oltre i confini della regione in cui viviamo». Il premier ha poi lanciato una laica preghiera ai presenti: «Avete scelto di mettere la vostra spiritualità, la vostra profondità di pensiero al servizio dei più deboli. Possa il vostro messaggio di pace diventare anche il nostro e risuonare forte là dove si cerca lo scontro e si rischia la guerra».\n', 'Draghi: «Serve una gestione equilibrata e umana delle migrazioni»\n', 'Il premier, nel corso del suo discorso, ha toccato anche il tema delle migrazioni. «Più volte in passato ho ribadito l’importanza di una gestione condivisa, equilibrata e umana delle migrazioni.\xa0Condivisa perché, senza un’assunzione di responsabilità collettiva, l’azione europea non potrà mai essere giusta ed efficace. Equilibrata perché non basta contrastare i flussi illegali, ma serve curare con attenzione l’accoglienza. E umana, perché non possiamo essere indifferenti rispetto alle sofferenze dei migranti». Il presidente Draghi ha sottolineato come «oltre alle scarse opportunità lavorative, anche\xa0l’instabilità politica contribuisce a indurre decine di migliaia, centinaia di migliaia di persone, tra cui molti giovani, a emigrare non solo per opportunità, ma\xa0soprattutto per necessità.\xa0Un fenomeno che attualmente porta con sé enormi rischi per chi arriva in Europa dal Nord Africa o dai Balcani, e che al momento rappresenta un problema per i Paesi di origine, che perdono energie vitali, e per i Paesi di arrivo, che spesso faticano a integrare i nuovi arrivi, ad accoglierli con dignità».\n', 'Draghi: «Occuparsi del Mediterraneo vuol dire occuparsi dei giovani»\n', 'Il Mediterraneo, ha ricordato il premier «ci ricorda che ciò che accade nell’Egeo riguarda anche il Tirreno, ciò che avviene al largo della Tunisia o della Libia si ripercuote sulle coste della Sicilia». E parlando di diritti nel Mediterraneo, ha proseguito il premier, «dobbiamo riferirci soprattutto ai giovani: la proporzione di ragazze e ragazzi con meno di 15 anni sul totale della popolazione in Medio Oriente e nel Nord Africa è circa il doppio rispetto alla media dell’Unione Europea, mentre quella di over 65 è appena un quarto». Il presidente Draghi ha poi aggiunto che «tutti i giovani hanno la legittima aspirazione\xa0di realizzare a pieno il proprio potenziale. Tuttavia, si scontrano con un mercato del lavoro che li\xa0lascia spesso ai margini: il tasso di disoccupazione giovanile nella regione è il più alto al mondo e in alcuni Paesi supera il 40 per cento per le ragazze». Insomma, per il premier «occuparsi del Mediterraneo vuol dire prima di tutto occuparsi delle nuove generazioni: investire nella scuola, nella formazione e creare le condizioni per\xa0investimenti\xa0e\xa0posti di lavoro».\n', 'Draghi: «L’emergenza climatica impone un rapido cambio di passo nella transizione climatica»\n', 'E affrontando il tema del Mediterraneo, «il nostro mare, particolarmente\xa0vulnerabile agli effetti dei cambiamenti climatici, come la siccità, l’aumento dei livelli del mare, le ondate di calore», e «dove le città si affacciano su un mare che in molti casi conserva la sua meraviglia antica, ma è anche inquinato da\xa0plastiche\xa0e\xa0rifiuti e il rischio di incendi la cui pericolosità è in aumento», il premier ha osservato che l’emergenza climatica, «ci impone di accelerare nella\xa0transizione ecologica\xa0in modo\xa0rapido ma sostenibile\xa0per cittadini e imprese: dobbiamo aiutare in particolare\xa0i più deboli\xa0a sostenerne i costi, perché la transizione presenta grandi opportunità per chi ha il coraggio di investire e i Paesi del Mediterraneo devono coglierle per proteggere il pianeta e avviare i giovani verso le professioni del futuro». ']"
837,news-904321,"Ucraina, Mosca punge Di Maio: «Non vuole parlarci? Strana idea di diplomazia: serve a quello, mica ai pranzi di gala»",https://www.open.online/2022/02/23/crisi-ucraina-mosca-vs-di-maio-diplomazia,2022-02-23 16:44:00,"['Ucraina, Mosca punge Di Maio: «Non vuole parlarci? Strana idea di diplomazia: serve a quello, mica ai pranzi di gala»\n', '\n', 'L’Italia ha congelato ogni bilaterale con la Russia a fronte degli ultimi sviluppi. E il ministero degli Esteri russo risponde: «Il dialogo serve a risolvere le tensioni, non a fare viaggi a vuoto»\n', 'Botta e risposta tra il ministero degli Esteri italiano e quello russo. Oggi, 23 febbraio, Luigi Di Maio ha detto durante la sua informativa al Senato di non voler incontrare i vertici russi finché Mosca non darà inizio a una de-escalation nell’Ucraina orientale. Dal dicastero di Sergej Lavrov, però, arriva una risposta piccante: «Strana idea di diplomazia, quella che ha Roma», hanno detto i funzionari citati dall’agenzia Agi. «La diplomazia è stata inventata unicamente per risolvere situazioni di conflitto e alleviare la tensione. Non certo per i viaggi vuoti in giro per i Paesi ad assaggiare piatti esotici ai ricevimenti di gala». In serata è poi arrivata la risposta laconica della Farnesina: «Non cediamo alle provocazioni», hanno detto con una nota. Il nervosismo tra Russia e Occidente è aumentato dopo il riconoscimento, da parte di Vladimir Putin, delle repubbliche separatiste di Donetsk e Lugansk. Stati Uniti, Unione europea e Regno Unito hanno risposto con sanzioni immediate che hanno colpito oligarchi, politici, banche e commercio più in generale. In più, i leader europei hanno concordato di sospendere ogni vertice con il Cremlino fino a che la Russia non ritratterà le sue intenzioni, ritirando i suoi 170-190 mila soldati dal confine ucraino e dai territori del Donbass. Anche Mario Draghi aveva previsto a stretto giro un viaggio per Mosca, al momento congelato dagli ultimi sviluppi. «I partner occidentali devono imparare a usare la diplomazia con professionalità», dicono ancora dal ministero degli Esteri russo. E non è escluso che i leader, in un momento così delicato, stiano evitando rischi di immagine: essere gli ultimi ad aver incontrato Putin prima di un’eventuale invasione sarebbe una pessima figura.\n', 'Immagine di copertina: EPA/SHAMIL ZHUMATOV ']"
838,news-903619,L’inesistente genocidio nel Donbass e le origini dell’Ucraina: cosa c’è che non va nel discorso di Putin,https://www.open.online/2022/02/23/discorso-putin-ucraina-genocidio-donbass,2022-02-23 16:13:00,"['L’inesistente genocidio nel Donbass e le origini dell’Ucraina: cosa c’è che non va nel discorso di Putin\n', '\n', 'Il discorso alla nazione del presidente russo del 21 febbraio 2022 non è esente da bufale e da forzature di carattere storico. Ecco quali sono\n', 'Nel corso dell’attuale conflitto tra Russia e Ucraina, nel quale la disinformazione cerca di avere il sopravvento, il discorso alla nazione del Presidente russo Vladimir Putin del 21 febbraio 2022 non è esente da bufale e da forzature di carattere storico. Uno dei punti di forza nel sostenere l’intervento russo nelle aree del Donbass è quello di un inesistente genocidio ad opera degli ucraini, così come il continuo sostenere che l’Ucraina moderna sia una creazione della Russia bolscevica, quando il nazionalismo ucraino risulta essere di gran lunga precedente a quello attribuito al secolo scorso.\n', 'L’inesistente genocidio\n', 'Putin accusa l’Occidente di non accorgersi di un «genocidio» a cui sarebbero sottoposte 4 milioni di persone. Un numero che combacia con i presunti abitanti che risiedono nei soli territori controllati dai separatisti, ossia quelli delle autoproclamate Repubbliche di Donetsk (circa 2 milioni e trecento mila di abitanti) e Luhansk (circa 1 milione e mezzo), non di entrambe le regioni ucraine. \n', 'Ecco la trascrizione in russo dal sito del Cremlino:\n', ' А\xa0так называемый цивилизованный мир, единственными представителями которого самозванно объявили себя наши западные коллеги, предпочитает этого не\xa0замечать, как будто и\xa0нет всего этого ужаса, геноцида, которому подвергаются почти 4 миллиона человек, и\xa0только потому, что эти люди не\xa0согласились с\xa0поддержанным Западом переворотом на\xa0Украине в\xa02014\xa0году, выступили против возведённого в\xa0ранг государственного движения в\xa0сторону пещерного и\xa0агрессивного национализма и\xa0неонацизма. И\xa0борются за\xa0свои элементарные права\xa0– жить на\xa0своей земле, говорить на\xa0своём языке, за\xa0сохранение своей культуры и\xa0традиций. \n', 'Non è la prima volta che utilizza il termine «genocidio», alimentando tale convinzione nei suoi sostenitori. Partiamo dalla definizione: «Sistematica distruzione di una popolazione, una stirpe, una razza o una comunità religiosa». Nel sito delle Nazioni Unite (ONU) è presente un’area dedicata per la definizione di genocidio con il riferimento all’articolo 2 della “Convenzione sulla prevenzione e la repressione del reato di genocidio“: «l’intento di distruggere, in tutto o in parte, un gruppo nazionale, etnico, razziale o religioso».\n', 'Secondo un documento delle Nazioni Unite, pubblicato il 27 gennaio 2022, dal 2014 a fine 2021 il numero delle vittime si aggira tra i 14.200 e i 14.400: almeno 3.404 civili, circa 4.400 membri delle forze ucraine e circa 6.500 membri dei gruppi armati.\n', 'Ecco il testo del documento delle Nazioni Unite:\n', 'OHCHR estimates the total number of conflict-related casualties in Ukraine from 14 April 2014 to 31 December 2021 to be 51,000–54,000 : 14,200-14,400 killed (at least 3,404 civilians, estimated 4,400 Ukrainian forces , and estimated 6,500 members of armed groups), and 37-39,000 injured (7,000–9,000 civilians, 13,800–14,200 Ukrainian forces and 15,800-16,200 members of armed groups)\n', 'Le Nazioni Unite non ritengono che vi sia in atto un genocidio o un tentato genocidio da parte dell’Ucraina nei territori contestati.\n', 'Nel territorio ucraino – e non solo – è stato riconosciuto da diversi Paesi un caso di genocidio tra il 1932 e il 1933, quello noto con il nome di Holodomor o della “Grande fame”. Al contrario di altri, non venne incluso dalla formulazione dalla Convenzione del 1948 sul genocidio delle Nazioni Unite a causa delle pressioni dell’Unione Sovietica, in quanto accusata di averlo causato. Il primo a denunciare l’accaduto fu un giornalista gallese, Gareth Jones, che visitò l’Ucraina sovietica durante la carestia.\n', 'L’Ucraina è un’invenzione della Russia?\n', 'Putin sostiene che l’Ucraina moderna sia stata interamente «creata dalla Russia, precisamente dai bolscevichi, dalla Russia comunista». Il processo di creazione sarebbe iniziato – sempre secondo Putin – nel lontano 1917 attraverso «Lenin e i suoi collaboratori», in «modo molto rude nei confronti della Russia stessa», strappando «parte dei suoi territori storici» (l’Ucraina, ndr). In questo breve racconto, Putin conclude così: «Naturalmente, nessuno ha chiesto alcunché ai milioni di persone che vivevano nella zona».\n', 'Putin addossa tutte le colpe a Lenin, il quale avrebbe concesso troppo ai nazionalisti ucraini dell’epoca. «Perché è stato necessario soddisfare le ambizioni nazionaliste in continuo aumento nella periferia dell’ex impero?», quesito che il Presidente russo ripropone poco dopo: «Perché è stato necessario fare doni così generosi, che nemmeno i nazionalisti più ardenti non si sarebbero mai sognati prima, dando persino alle repubbliche il diritto di separarsi dallo stato unito senza alcuna condizione?». Tutto questo viene definito da Putin in questo modo: «una semplice follia».\n', 'Putin espone un percorso che introduce la sua versione del recente passato, quello relativo alla fine all’Unione Sovietica, dove non attribuisce l’indipendenza dell’Ucraina al referendum del 1991 quanto piuttosto alle azioni dei suoi predecessori: «Ora sono i radicali e i nazionalisti, compreso e soprattutto quelli in Ucraina, che si attribuiscono il merito aver ottenuto l’indipendenza. Come possiamo vedere, non è affatto così». Secondo Putin sono tutti errori commessi dai leader bolscevichi, colpevoli di aver portato il crollo della «Russia storica».\n', 'Il punto di riferimento di Putin è la «Russia storica», ossia l’Impero Russo nato nel 1721 e guidato per l’ultima volta dallo Zar Nicola II fino al 1917. Non viene considerato il pregresso, soprattutto il fatto che Kiev fosse stata addirittura fondata ancor prima di Mosca, un elemento della storia che oggi gli viene rinfacciato anche in tono scherzoso. C’è chi, infatti, ricorda a Putin e alla Russia che prima ancora i loro territori fossero stati sotto il controllo dei mongoli. C’è da dire che nel suo discorso, Putin fa riferimento all’attuale Ucraina («Ucraina moderna») e non a quella storicamente più antica di Kiev. \n', 'Putin sbaglia anche nel dare colpe a Lenin. Di fatto, il sentimento nazionale ucraino era già presente nel corso della metà del 1800, mentre si riscontrano ancor prima delle composizioni in lingua ucraina: nel 1794 venne pubblicata l’Eneide travestita, la prima opera letteraria in ucraino dello scrittore Ivan Petrovyč Kotljarevs’kyj. Una situazione per niente tollerato dallo zar Nicola I, il quale mise sotto processo i principali protagonisti del sentimento ucraino. La storia dell’Ucraina, tuttavia, è ancora più antica e precedente a quella russa.\n', 'I territori del sud-ovest della “Russia antica”\n', 'Durante il suo intervento, Putin parla dell’unione dei territori contesi alla Russia antica nel 17° secolo. Qui la trascrizione in russo:\n', 'Издавна жители юго-западных исторических древнерусских земель называли себя русскими и православными. Так было и до XVII века, когда часть этих территорий воссоединилась с Российским государством, и после.\n', 'Nel 17° secolo l’area dell’Ucraina venne contesa tra il Gran principato di Mosca e la Polonia. Nella narrativa di Vladimir Putin rientra anche quella della cosiddetta «Novorossiya», o «Nuova Russia», al fine di sostenere che l’area fosse sempre appartenuta all’Impero russo, senza però riportare un fatto storico: prima ancora della nascita dell’Impero russo e del precedente Gran principato di Mosca, esisteva l’ex impero medievale noto con il nome Rus’ di Kiev guidato da Vladimir I detto il Grande (958-1015), considerato il padre fondatore dell’Ucraina. Se Rus’ di Kiev esisteva dal 882, il primo insediamento di Mosca risalirebbe intorno al 1147. \n', 'Tornando a Vladimir I, il Presidente russo Vladimir Putin fece costruire nel 2016 una statua a lui dedicata nei pressi del Cremlino, attribuendogli i meriti di aver posto le basi dell’attuale Russia. Questo gesto venne descritto come un’appropriazione indebita di quello che da sempre viene definito il fondatore dell’Ucraina, come già testimonia una sua statua eretta proprio a Kiev nel 1853.']"
839,news-904025,"Crisi ucraina, Di Maio: «Rischio concreto di un’operazione militare russa. Si valutano altre sanzioni» – Il video",https://www.open.online/2022/02/23/senato-luigi-di-maio-informativa-ucraina,2022-02-23 12:40:00,"['Crisi ucraina, Di Maio: «Rischio concreto di un’operazione militare russa. Si valutano altre sanzioni» – Il video\n', '\n', 'Il ministro degli Esteri ha parlato in Senato degli ultimi sviluppi in Ucraina dopo l’aumento delle tensioni nel Donbass: «Vogliamo il dialogo, ma il margine si riduce ogni giorno di più»\n', 'Il ministro degli Esteri italiano Luigi Di Maio ha parlato in Senato per un’informativa sulla crisi ucraina. Stando a quanto ha riferito, Di Maio e Mario Draghi sono impegnati nella ricerca di una soluzione diplomatica per evitare «una guerra nel cuore dell’Europa». Tuttavia, ha detto il ministro, «riteniamo che non possano esserci nuovi incontri bilaterali con i vertici russi finché non ci saranno segnali di allentamento della tensione». La stessa linea è stata adottata nelle ultime ore anche dagli alleati dell’Unione europea, dopo che il presidente russo Vladimir Putin ha deciso di riconoscere come russi i territori del Donbass. Gli accordi di Minsk prevedevano che le repubbliche separatiste di Donetsk e Lugansk rimanessero, seppur con largo margine di indipendenza, sotto il controllo di Kiev. «Condanniamo la mossa di Putin e l’invio di sedicenti truppe per il peacekeeping», ha detto, riferendosi all’invio di contingenti militari in ucraina orientale dopo la firma del decreto in diretta tv. «Ricordo che si stima una presenza russa lungo i confini con l’Ucraina tra 170 e 190 mila unità».\n', '\n', 'Il tuo browser non supporta il tag iframe\n', 'Quella della diplomazia è una soluzione ritenuta ancora possibile, «anche se – ha aggiunto – con margini che si riducono di giorno in giorno». «L’Ue non è disposta a subire condizionamenti su suoi valori – ha detto – come dimostra la decisione di Berlino di sospendere le procedure autorizzative del gasdotto Nord Stream 2». Di Maio ha poi ricordato le sanzioni commerciali, politiche e personali imposte dall’Ue e dagli Usa ieri, 22 febbraio. Il pacchetto di misure è stato definito dal Consiglio dell’Ue dei ministri degli Affari esteri tenutosi ieri, subito dopo la riunione straordinaria del G7 (a cui lo stesso Di Maio ha partecipato). Le sanzioni sono direttamente collegate a sviluppi oggettivi sul terreno. Se necessario, ha ricordato, e in caso di altre azioni da parte russa, «potrebbero essere adottate ulteriori misure». «In conferenza stampa – ha detto il ministro – Putin ha affermato di riconoscere le pretese di Donetsk e Lugansk sul territorio di tutto il Donbass, chiedendo per giunta il riconoscimento dell’annessione illegale della Crimea. Questo duplice sviluppo rischia di aprire la strada ad un’operazione militare su larga scala della Russia in Ucraina».\n', 'Immagine di copertina: ANSA/ANGELO CARCONI']"
840,news-903923,"Crisi Ucraina, da Kiev le immagini dei volontari per arruolarsi nell’esercito ucraino – Il video",https://www.open.online/2022/02/23/crisi-ucraina-kiev-immagini-volontari-esercito-ucraino-video,2022-02-23 11:20:00,"['Crisi Ucraina, da Kiev le immagini dei volontari per arruolarsi nell’esercito ucraino – Il video\n', '\n', 'Potrebbe essere un episodio isolato, come l’inizio di una mobilitazione tra i cittadini ucraini\n', 'Nella giornata di ieri, martedì 22 febbraio 2022, decine di uomini di età diverse si sono presentati presso il distretto militare di Solomianskyi di Kiev per registrarsi come volontari dell’esercito ucraino. Secondo quanto dichiarato da un ufficiale in servizio al sito Typical.kiev.ua, si tratta di una mobilitazione connessa all’attuale crisi nel Donbass. A testimoniare l’evento è l’attivista ucraina Lyudmyla Yankina, presente sul posto. Nel frattempo, Zelensky richiama i riservisti dell’esercito.\n', 'Anche Lyudmyla, nel post pubblicato martedì mattina alle 8:21 (ora italiana), associa la situazione presso l’ufficio militare di Kiev a una mobilitazione dovuta a quella che pensano sarà uno scontro imminente con la Russia di Putin.\n', 'Poche ore dopo, dalla pagina Facebook del Ministero della Difesa, il ministro Oleksiy Reznikov ha rivolto un messaggio ai militari ucraini: «La nostra scelta è molto semplice: difendere il nostro Paese, la nostra casa, i nostri parenti. Ci aspettano sfide difficili. Ci saranno delle perdite. Dovremo attraversare il dolore, superare la paura e il tradimento. Ma la vittoria ci aspetta».']"
841,news-903817,"Venti di guerra in Ucraina, anche l’Italia fa la sua parte: così i nostri jet sfidano i russi",https://www.open.online/2022/02/23/ucraina-russia-operazione-italia-romania,2022-02-23 09:02:00,"['Venti di guerra in Ucraina, anche l’Italia fa la sua parte: così i nostri jet sfidano i russi\n', '\n', 'I velivoli di Mosca si avvicinano allo spazio aereo della Nato, scatta l’allarme e i jet italiani partono, in tempi record e dalla base di Costanza in Romania, per pattugliare i cieli\n', 'L’Italia non starà a guardare. Ne è convinto il ministro della Difesa Lorenzo Guerini\xa0che ha ricordato come i nostri militari siano già operativi in Lettonia, Romania e nel Mediterraneo. E proprio in Romania c’è una delle missioni più importanti, affidata all’Aeronautica italiana, dove ogni giorno i nostri piloti, senza sosta, garantiscono che nessun velivolo si avvicini troppo allo spazio aereo della Nato. Peccato che gli aerei russi, secondo la ricostruzione de Il Messaggero che ha raggiunto la base italiana in Romania, lo facciano spesso, senza lasciare traccia e in maniera provocatoria. Il ministero della Difesa assicura, di fatto, che i caccia italiani possano decollare in pochi minuti, spedendoli al confine e dimostrando ai russi che la sorveglianza c’è eccome.\n', 'Cosa fanno i russi\n', 'Come raccontato oggi 23 febbraio da Il Messaggero, ospite della sede della task force Air Black Storm, a Costanza, in Romania, i velivoli italiani sono sempre operativi. Quando la centrale Nato fa scattare l’allerta, loro sono pronti a decollare in dieci minuti. I russi, infatti, in più occasioni si sono avvicinati a grande velocità ai “confini” facendo scattare l’allarme. Aerei che poi sarebbero tornati indietro senza lasciare traccia. Ed è proprio in quel momento che partono i caccia italiani per sorvegliare i cieli ed evitare che i velivoli di Putin possano sconfinare troppo. «Abbiamo programmato da tempo iniziative di rafforzamento degli assetti. Così abbiamo innalzato la prontezza operativa dei nostri assetti», ha dichiarato il ministro della Difesa Lorenzo Guerini. Queste sono «misure che, ancora una volta, vanno intese come lo stimolo a un vero confronto costruttivo. Proprio questo è il senso della deterrenza: esortare la Russia a non alimentare il conflitto e scegliere la via della diplomazia», ha concluso Guerini in un’intervista al Corriere della Sera.\n', 'Foto in copertina di repertorio: EPA/ROBERT GHEMENT']"
842,news-903827,Il nazionalista ucraino: «Non ci piegheremo mai a Putin. E non siamo nazisti né antisemiti»,https://www.open.online/2022/02/23/russia-ucraina-andry-bilecky-nazionalista,2022-02-23 08:55:00,"['Il nazionalista ucraino: «Non ci piegheremo mai a Putin. E non siamo nazisti né antisemiti»\n', '\n', 'Andry Bilecky è il fondatore del Battaglione Azov. E dice che due milioni di ucraini non rinunceranno mai a tornare alle loro case \n', '«Noi a Kiev possiamo dare ordini, ma ieri sono morti due soldati ucraini e 18 sono stati feriti. Non c’è esercito al mondo che sopporti l’ordine di non difendersi». Risponde così in un’intervista a Repubblica Andry Bilecky, 42 anni, fondatore del Battaglione Azov che ha accumulato encomi militari e denunce per crimini di guerra. «Negli ultimi giorni il governo ha disposto ordini molto severi, e tutto il mondo ha visto che a sparare era il lato opposto del fronte. Ma il soldato che vede morire i suoi commilitoni ovviamente ignora l’ordine del generale. E lo stesso fa il capo responsabile dei suoi uomini». Ne ha circa 1260, dice, tra questi fino a poco tempo fa c’erano quattro italiani. Ma soprattutto, fa sapere, i suoi non accetteranno mai amputazioni territoriali dell’Ucraina: «Impossibile. Due milioni di ucraini sfollati non rinunceranno mai a tornare nelle loro case. E comunque la Russia non si fermerà. Dovremo lottare ovunque». \n', 'Bilecky risponde anche alle accuse di tortura: «Mi ricordo un “prigioniero” che non abbiamo mai catturato e ci accusava di averlo torturato. Non conosco guerre in cui una parte non accusi l’altra di crimini di guerra». Dice che non è nazista e che il fascismo è stato inventato in Italia: «I nostri simboli? Qualsiasi bastone che incroci un altro bastone somiglia a una svastica. Se poi mi chiede come la penso io, lo dico chiaro: sono di destra. Fine». E nemmeno si sente antisemita: «Assolutamente no, sono un convinto sostenitore di Israele: il suo modello di società e di difesa è molto vicino al modello ideale per l’Ucraina. Diversi ebrei hanno combattuto con noi, E abbiamo avuto anche tre antifascisti. Le opinioni personali non contano, conta difendere il Paese». \n', ' \n', ' ']"
843,news-903801,"Guerini: «Putin si fermi, l’Italia non sta esitando: i nostri militari già in campo con la Nato»",https://www.open.online/2022/02/23/russia-ucraina-guerini-putin-militari-italiani-nato,2022-02-23 07:44:00,"['Guerini: «Putin si fermi, l’Italia non sta esitando: i nostri militari già in campo con la Nato»\n', '\n', 'Il ministro della Difesa: vogliamo esortare la Russia a scegliere la via della diplomazia \n', 'Il ministro della Difesa Lorenzo Guerini vuole che la Russia faccia un passo indietro sull’Ucraina. E ricorda che anche i militari italiani sono attivi sul campo in Lettonia, in Romania e nel Mediterraneo. «La coesione che abbiamo dimostrato fino ad ora è necessario che si confermi sia a livello di Unione europea con il sistema delle sanzioni, che a livello Nato attraverso il mantenimento degli strumenti di deterrenza», fa sapere Guerini in un’intervista al Corriere della Sera. «Strumenti a cui anche l’Italia contribuisce con le attività sul terreno dei nostri militari in Lettonia, con l’air policing in Romania, con la sorveglianza marittima nel Mediterraneo orientale e con le ulteriori misure di innalzamento della prontezza operativa che in queste settimane sono state implementate. Misure che, ancora una volta, vanno intese come lo stimolo a un vero confronto costruttivo. Proprio questo è il senso della deterrenza: esortare la Russia a non alimentare il conflitto e scegliere la via della diplomazia». \n', 'Guerini respinge l’accusa che vuole il governo italiano così cauto per questioni geopolitiche: «Non c’è nessuna esitazione da parte dell’Italia, anzi vi è piena adesione alle scelte che tutti insieme a livello europeo stiamo contribuendo a realizzare. Certo, il tema dell’energia è un tema importante per i cittadini ed è giustamente considerato con la massima attenzione da noi e dai nostri partner, ma questo non rappresenta sicuramente un freno alla fermezza con cui dobbiamo affrontare questa crisi. Ciò detto, si impone una riflessione sul più ampio concetto di sovranità nazionale, che riguarda diversi settori strategici, tra cui quello dell’energia. Per questo, non a caso, alcune delle nostre missioni internazionali hanno come focus anche la sicurezza delle linee di approvvigionamento energetico».']"
844,news-903671,"L’ambasciata Usa a Kiev risponde a Putin con un meme: «Quando a Kiev costruivano palazzi, Mosca…»",https://www.open.online/2022/02/22/crisi-ucraina-ambasciata-russia-meme-storia-mosca,2022-02-22 23:40:00,"['L’ambasciata Usa a Kiev risponde a Putin con un meme: «Quando a Kiev costruivano palazzi, Mosca…»\n', '\n', 'Non è la prima volta che un account Twitter diplomatico utilizza un meme per commentare le azioni della Russia\n', 'Il virgolettato è nostro, ma riassume esattamente il signifcato del meme pubblicato dall’ambasciata degli Stati Uniti a Kiev. Con un tweet che ha registrato oltre 100 mila like e 20 mila retweet, l’ambasciata ha pubblicato un confronto tra Kiev e Mosca dal 996 all’1108. Mentre nella capitale dell’Ucraina fiorivano già palazzi, in quella della Russia c’era solo un bosco. Il meme ha una base storica, in effetti le fortune di Mosca sono cominciate solo dopo l’anno mille, quando Kiev era un punto fondamentale per le rotte commerciali già da diversi secoli. Una risposta al discorso sulla storia russa fatto da Vladimir Putin il 21 febbraio. Anche se l’ambasciata degli Stati Uniti in Ucraina è stata spostata da Kiev a Leopoli lo scorso 14 febbraio, l’account dell’ambiasciata continua a tenere Kiev nel nome. Il meme pubblicato non è un elemento nuovo nella comunicazione dei due Paesi. Già nelle scorse settimane l’account @Ukraine, profilo ufficiale del Paese, aveva pubblicato diversi meme per commentare i primi movimenti dell’esercito russo. Negli ultimi giorni però i toni sono cambiati e l’account @Ukraine ha pubblicato solo un video celebrativo del Paese con l’hashtag #StandwithUkraine.']"
845,news-902567,"Crisi Ucraina, Biden durissimo: «Putin sta per invadere: sanzioni con l’Ue contro banche e oligarchi russi». Il Cremlino: «Kiev rinunci alla Nato»",https://www.open.online/2022/02/22/crisi-ucraina-22-febbraio,2022-02-22 20:30:00,"['Crisi Ucraina, Biden durissimo: «Putin sta per invadere: sanzioni con l’Ue contro banche e oligarchi russi». Il Cremlino: «Kiev rinunci alla Nato»\n', '\n', 'Da Stati Uniti e Unione europea previsto un corposo pacchetto di sanzioni contro Mosca, che andrà a colpire l’economia russa a cominciare dalle banche che finanziano il settore militare del Cremlino. In una conferenza stampa, Putin ha detto di non escludere l’ingresso delle sue truppe sul territorio ucraino\n', 'Il presidente russo Vladimir Putin ha ordinato l’entrata delle truppe nelle due regioni separatiste dell’Ucraina orientale dopo aver riconosciuto la loro indipendenza. Nel tardo pomeriggio italiano, ha annunciato che gli accordi di Minsk sul Donbass «non esistono più». Non ha poi escluso l’invio dell’esercito russo in altri territori ucraini, affermando che dipenderà da «dalla situazione». Secondo il capo del Cremlino: «La soluzione migliore sarebbe che l’Ucraina rinunciasse spontaneamente all’ambizione di aderire alla Nato». L’Onu ha deplorato la scelta della Russia e ha fatto sapere che il rischio di un grande conflitto adesso è reale. Si moltiplicano le segnalazioni di carri armati e militari che si sposta attraverso la città di Donetsk controllata dai separatisti dopo la firma di un accordo che prevede lo stabilimento di basi militari russe nella zona. Sono saliti a 90 mila i profughi arrivati da Lugansk e Donetsk nella regione russa di Rostov e altri stanno arrivando. Mosca ha annunciato che evacuerà il personale diplomatico da Kiev, un’operazione che dovrebbe avvenire in tempi brevi.\n', 'Le sanzioni annunciate da Biden contro la Russia\n', 'Il presidente degli Stati Uniti Joe Biden ha annunciato durissime sanzioni «che andranno ben oltre quelle per l’annessione della Crimea nel 2014» contro la Russia. I provvedimenti andrebbero a colpire anche «i famigliari degli oligarchi russi» perché non possano più operare nel mercato occidentale e quindi escludere dalla finanza occidentale. Le azioni russe, ha spiegato Biden «sono l’inizio di un’invasione». A essere colpite dalle sanzioni americane, che si accompagneranno a quelle europee, saranno quindi: due istituzioni finanziarie russe, il debito sovrano e gli oligarchi russi e le loro famiglie. Tra gli obiettivi da colpire ci sono anche le realtà legate ai rifornimenti militari russi. Oltre a tutto questo la Casa Bianca ha spiegato di essere d’accordo per il blocco del progetto Nord Stream 2, il gasdotto che dovrebbe rendere più facile il trasferimento di gas dalla Russia all’Europa: «Lavoriamo con la Germania per essere sicuri che il Nord Stream 2 non parta, lo ripeto, non venga avviato». Tutte queste scelte, ha chiarito, provecheranno un aumento dei prezzi del gas per le famiglie americane: «Difendere la libertà avrà un costo anche per noi qui nel nostro Paese, dobbiamo essere onesti».\n', 'Biden ha ribadito che il rischio di un’invasione è concreto: «Le forze russe sono pronte ad attaccare da Nord. La Russia con il suo esercito si avvicina sempre di più al confine. Il Cremlino ha già mobilitato i sottomarini e tutto l’apparato logistico. Abbiamo visto il manuale per l’inizio di un’invasione». Secondo il presidente degli Stati Uniti, quelle a cui si sta assistendo sono provocazioni «che possono causare un incidente in qualsiasi momento. Con il voto della Duma, il presidente Putin ha ottenuto l’autorizzazione all’uso della forza in Ucraina. Non c’è alcuna giustificazione a quanto accaduto: se la Russia andrà avanti, ne pagherà le conseguenze». Biden ha autorizzato anche un «dispiegamento aggiuntivo» di truppe Usa nei Paesi Baltici che fanno parte della Nato.\n', 'Approvato il pacchetto di sanzioni Ue. Nella lista anche deputati russi, ma non Putin\n', 'Il Consiglio degli Affari esteri dell’Unione europea ha approvato all’unanimità il primo pacchetto di sanzioni contro la Russia. Nella mattinata, Ursula von der Leyen e Charles Michel avevano annunciato in una comunicazione l’arrivo di sanzioni contro Mosca. Alle 16 c’è stata una riunione informale dei ministri per finalizzare il pacchetto. A presiederla è stato l’Alto Rappresentante Ue della politica estera Josep Borrell, che ha detto: «Di fronte a questa situazione, gli europei hanno raggiunto in 24 ore un accordo unanime per un pacchetto di sanzioni contro la Russia che presenterò al Consiglio». Come ha spiegato Borrell, le sanzioni contro la Russia riguardano anche «i membri della Duma russa che hanno votato questa violazione del diritto internazionale e dell’integrità territoriale e della sovranità dell’Ucraina». Non sono previste però sanzioni dirette per Vladimir Putin. Altro obiettivo delle sanzioni sono le «banche che stanno finanziando i decisori russi». Limitata anche di Mosca di accedere ai mercati europei: «Un’altra misura di cruciale importanza nel pacchetto di sanzione è la limitazione della capacità dello Stato e del governo russo di accedere ai nostri mercati e servizi finanziari limitando così la loro possibilità di finanziare le loro politiche ed il loro debito sovrano attraverso il mercato finanziario Ue». \n', 'Il ministro degli Esteri Luigi Di Maio ha sostenuto la scelta di imporre le sanzioni europee e ha spiegato che il governo italiano è pronto ad aiutare l’Ucraina: «Stiamo costruendo un percorso per erogare aiuti finanziari all’Ucraina che in questo momento è in evidente difficoltà». Al termine del consiglo straordinario di Parigi, Di Maio si è rivolto alla stampa: «É inaccettabile il riconoscimento delle due repubbliche autoproclamate del Donbass. L’Unione europea deve essere ferma e deve essere irremovibile rispetto alla pretesa di ritirare le truppe russe dall’Ucraina e riportare il dialogo e il confronto diplomatico al tavolo».\n', 'Il leader della Lega Matteo Salvini ha commentato le sanzioni decise dall’Unione europea: «Io tifo per la pace e il dialogo. Se c’è un’alleanza che fa una scelta, se siamo membri di quella alleanza sosteniamo quella scelta ma che non sia l’Italia l’agnello sacrificale perché nelle scorse sanzioni contro la Russia qualcuno ha guadagnato e qualcuno ha perso». Salvini però ha messo in guardia sulle possibili reazioni di Mosca: «Spero che non ci sia bisogno di sanzioni anche perché sanzioni chiamano contro-sanzioni».\n', 'Boris Johnson ha annunciato che il Regno Unito applicherà contro 5 banche russe e congelerà tutti gli asset britannici di alcuni noti oligarchi considerati vicini al presidente. Johnson, che ha parlato al Parlamento di Westminster, ha spiegato che si tratta solo di una «prima tranche» di sanzioni economiche, a cui ne seguiranno altre «se la situazione non cambierà». \n', 'Nato, Stoltenberg: «Siamo in allerta»\n', 'Il segretario generale della Nato Jens Stoltenberg ha parlato a margine del vertice straordinario a Bruxelles con l’Ucraina. «Condanniamo la decisione di Mosca di riconoscere le repubbliche di Lugansk e Donetsk e condanniamo l’incursione militare in Ucraina», ha detto. «È una escalation seria e siamo in allerta». Stoltenberg ha confermato che la Russia ha schierato circa 150mila soldati: forze che sono in parte già nel territorio ucraino – Dombass e Crimea -, in parte sono vicine ai confini. Si tratta di «veicoli armati, carri armati, missili e droni, e sistemi di difesa elettronica». Secondo la Nato, ci sono «tutte le indicazioni» per un attacco su larga scala.\n', 'Usa: «È l’inizio dell’invasione»\n', 'La Casa Bianca si sbilancia e definisce l’invio delle truppe russe nel Donbass «l’inizio di una invasione». A dirlo alla Cnn è Jonathan Finer del consiglio di sicurezza nazionale Usa, commentando gli ultimi sviluppi della crisi russo-ucraina. Ieri la Casa Bianca era stata più cauta, parlando di «flagrante violazione degli impegni internazionali».\n', 'Putin: «Non vogliamo ricostruire un impero»\n', 'A meno di 24 ore dal suo discorso alla nazione, nel quale aveva dichiarato che l’Ucraina è parte integrante della storia russa, Putin ha dichiarato di non voler «ricostruire un impero» e di sostenere la sovranità dei suoi vicini. L’Ucraina – ha detto – è stata un’eccezione a causa dell’«influenza esterna». A darne notizia è l’agenzia Interfax, che riporta le parole del presidente russo durante il Sesto Summit sul Gas del Forum dei Paesi Esportatori. In merito al gas, tornato centrale in questi mesi di crisi, ha detto: «La Russia è destinata a continuare la fornitura ininterrotta di questa risorsa energetica, compreso il gas naturale liquefatto, ai mercati globali, per migliorare l’infrastruttura esistente e aumentare gli investimenti nel settore del gas».\n', 'Berlino sospende l’approvazione del Nord Stream 2\n', 'Il cancelliere Olaf Scholz ha annunciato la sospensione del gasdotto Nord Stream 2. La decisione di Berlino arriva nelle ore in cui l’Ue sta discutendo le sanzioni verso Mosca dopo il riconoscimento delle repubbliche del Donbass. Scholz ha chiesto sforzi diplomatici «per evitare una catastrofe» in Ucraina, sottolineando che la diplomazia è ancora «cruciale». Nei confronti della Russia ha poi aggiunto che l’Ue è pronta a «sanzioni massicce e robuste». \n', 'L’ex presidente della Russia, e attuale vicepresidente del Consiglio di sicurezza russo, ha criticato duramente la scelta di Berlino sul gasdotto che collega direttamente Germania e Russia. «Benvenuti nel nuovo mondo, in cui gli europei pagheranno 2.000 euro per mille metri cubi di gas», ha detto su Twitter. Il prezzo è circa il doppio di quello attuale. Il Cremlino, intanto, ha detto di aspettarsi che la frenata sul Nord Stream 2 sia «temporanea».\n', 'La Duma approva il decreto sul Donbass\n', 'La Duma, ovvero la Camera bassa del Parlamento russo, ha approvato il trattato di amicizia, cooperazione e mutuo soccorso firmato tra il Cremlino e le due repubbliche separatiste ucraine. \n', 'I carri armati russi\n', 'Secondo il Telegraph, il Cremlino sta valutando se far avanzare i suoi carri armati nel territorio controllato dal governo ucraino e quindi ampliare notevolmente il conflitto, oppure se per il momento dare disposizione alle sue forze armate di non andare oltre le aree controllate dai separatisti.\n', 'Draghi: «Da Mosca inaccettabile violazione della sovranità dell’Ucraina»\n', '«Ferma condanna per la decisione del governo russo di riconoscere i due territori separatisti del Donbass. Si tratta di una inaccettabile violazione della sovranità democratica e dell’integrità territoriale» dell’Ucraina. Così il premier Mario Draghi in apertura del suo discorso all’insediamento di Franco Frattini al Consiglio di Stato. «Sono in costante contatto con gli alleati per trovare una soluzione pacifica alla crisi ed evitare una guerra nel cuore dell’Europa. La via del dialogo resta essenziale, ma stiamo già definendo nell’ambito dell’Unione Europea misure e sanzioni nei confronti della Russia». \n', 'A Rostov almeno 90 mila rifugiati del Donbass\n', 'Secondo le autorità russe, continua nel frattempo ancora l’arrivo di rifugiati dal Donbass. A detta dell’ufficio regionale di Rostov del ministero russo per le situazioni di emergenza, almeno 90 mila residenti delle autoproclamate Repubbliche popolari di Lugansk e Donetsk sono entrati nella regione russa di Rostov e altri sarebbero in arrivo. \n', 'Reynders: «Dalla Russia un atto di guerra»\n', 'Secondo Didier Reynders il riconoscimento da parte del presidente Vladimir Putin di due regioni separatiste ucraine come indipendenti e il successivo ordine di inviare carri armati nelle aree è un «atto di guerra». Il commissario europeo alla Giustizia parla così all’emittente belga Rtbf. L’Ue, dice, «è pronta a imporre sanzioni alla Russia, ma è necessaria una decisione unanime». Le misure «probabilmente si evolveranno gradualmente e dipenderanno dalle azioni della Russia», spiega Reynders. E a suo parere dovrebbero includere divieti di viaggio per individui e sequestro di beni in Europa e all’estero. «Tutte le opzioni sono sul tavolo», dice il commissario Ue. \n', 'La Russia riconoscerà l’indipendenza dell’intera regione di Donetsk e Luhanks \n', 'La Russia riconoscerà l’indipendenza dell’intera regione di Donetsk e Luhanks nell’Ucraina orientale. A dirlo è Leonid Kalashnikov, numero due russo, presidente del Comitato per gli Affari post sovietici. La previsione si trova negli accordi di cooperazione siglati fra Russia e le autoproclamate repubbliche di Donetsk e Luhansk, con la difesa congiunta da tutte le minacce alla pace ed eventuali tentativi di aggressione, secondo quanto riporta il progetto di legge inviato al presidente della Duma di Stato (camera bassa del Parlamento) della Federazione Russa, Vjacheslav Volodin. Gli accordi danno poi alle parti il «diritto di poter utilizzare le infrastrutture militari e le basi militari sul loro territorio da parte delle Forze armate». \n', 'Le parti «contraenti lavoreranno a stretto contatto in termini di difesa della loro sovranità, integrità territoriale e sicurezza» e «si consulteranno senza indugio ogni volta che, a parere di una delle parti contraenti, ci sarà una minaccia di attacco, al fine di garantire una difesa congiunta, mantenere la pace e la sicurezza reciproca», recita l’articolo 3 dell’accordo di cooperazione con la repubblica di Luhansk. Analogo il passaggio nell’accordo con la repubblica di Donetsk. La protezione dei confini statali secondo gli accordi, delle due autoproclamate repubbliche verrà effettuata attraverso sforzi congiunti delle parti. \n', '«La protezione del confine di stato della repubblica popolare di Luhansk sarà effettuata tramite gli sforzi congiunti delle parti contraenti sulla base degli interessi della propria sicurezza, nonché della pace e della stabilità», sii legge ancora nell’articolo 3 dell’accordo di cooperazione con la repubblica di Luhansk. Stessa disposizione anche per l’autoproclamata repubblica di Donetsk. Nelle bozze si prevede anche che le parti confermino e rispettino l’integrità e l’inviolabilità dei reciproci confini. E la Federazione Russa metterà in campo misure per mantenere e far funzionare il sistema finanziario e bancario delle due entità.\n', 'La Repubblica popolare di Lugansk e quella di Donetsk ratificano l’accordo\n', 'Il Parlamento della Repubblica popolare di Lugansk ha ratificato all’unanimità, con 46 voti a favore su 46 legislatori, l’accordo di amicizia, cooperazione e mutuo soccorso con la Russia: a dirlo è l’agenzia russa Tass, con un suo giornalista presente alla sessione. Anche il leader dell’autoproclamata Repubblica di Donetsk (DPR), Denis Pushilin, ha firmato oggi la legge di ratifica del trattato di amicizia, cooperazione e mutuo soccorso firmato con la Russia. Poche ore prima i membri del Consiglio del Popolo della DPR avevano approvato all’unanimità la legge durante una incontro d’emergenza, scrive la Tass.\n', 'Lavrov, Kiev ha «calpestato» gli accordi di Minsk\n', 'Per il ministro degli Esteri russo, Serghei Lavrov, il regime ucraino ha calpestato gli accordi di Minsk subito dopo averli firmati. Lo riporta la Tass.\n', 'Il Washington Post: «Putin invia truppe nell’Ucraina orientale»\n', '«Putin invia truppe nell’Ucraina orientale», titola a tutta pagina il Washington Post. Reparti corazzati sarebbero stati dislocati nella regione del Donbass. Si tratta di invasione? Secondo il quotidiano non tutta l’amministrazione Biden concorda. E le sanzioni decisa in immediata risposta da parte Usa sono limitate: investimenti e commercio degli Stati Uniti sono vietati nei territori separatisti del Donbass. Altri provvedimenti sarebbero in arrivo e verranno decisi oggi. Ma al momento le sanzioni restano «diverse da quelle molto più grandi che Biden aveva minacciato se Putin avesse invaso l’Ucraina», commenta il Post, riportando la posizione di Ian Bremmer, presidente dell’Eurasia Group, società di consulenza per la sicurezza globale: l’operato di Putin, a suo avviso, segue una certa logica, gli permette di fare una mossa contro l’Ucraina e allo stesso tempo di lasciare spiazzato l’Occidente, incerto sul da farsi. \n', 'Il trasferimento di Zelensky\n', 'Alcuni funzionari dell’amministrazione Biden hanno parlato con il governo ucraino di un piano per l’eventuale trasferimento del presidente Zelensky dalla capitale Kiev a Leopoli, vicino alla frontiera polacca. Questo nel caso di una invasione russa verso la capitale. Lo riporta NbcNews citando due fonti dell’amministrazione di Washington. Che considererebbe il leader ucraino «sempre più vulnerabile». Nonostante gli appelli alla calma, il governo ucraino sarebbe però preparato all’ipotesi di un’invasione. «Hanno fatto tutto il necessario per prepararsi». Il leader ucraino però, dice un suo portavoce, e il suo omologo americano, Joe Biden, non hanno discusso della partenza del presidente da Kiev. \n', 'Il Consiglio d’Europa: «Mosca ci ripensi»\n', '«Domandiamo alla Russia di tornare indietro e di astenersi dall’aggravare ulteriormente la situazione», dice Marija Pejcinovic Buric, segretaria generale del Consiglio d’Europa, organizzazione di cui fanno parte anche la Russia e l’Ucraina. «Questo riconoscimento è una violazione delle leggi internazionali e rappresenta una rottura unilaterale degli accordi di Minsk, che sono la sola base per risolvere il conflitto nel Donbass», prosegue. «Il Consiglio d’Europa afferma un incrollabile sostegno alla sovranità e integrità territoriale dell’Ucraina entro i suoi confini riconosciuti internazionalmente». L’organizzazione «chiede con insistenza agli Stati di risolvere le controversie attraverso il dialogo che deve basarsi sul rispetto dei principi sanciti nello statuto del Consiglio d’Europa e nella convenzione europea dei diritti umani», conclude Pejcinovic Buric. Posizione sottoscritta dal presidente dell’assemblea parlamentare del Consiglio d’Europa, Tiny Kox, che «proporrà all’organo che presiede di discutere con urgenza la questione». \n', 'La Borsa di Mosca affonda con un calo dell’8%\n', 'La Borsa russa perde più dell’8% in apertura questa mattina a causa delle tensioni in Ucraina. Secondo Reuters, la banca centrale russa dice che la situazione del mercato finanziario è sotto controllo. E di essere pronta ad adottare tutte le misure necessarie a eventuale sostegno della stabilità finanziaria. Avvio in profondo rosso anche per le Borse europee. A Parigi il Cac 40 ha aperto in calo del 2,28% a 6.633 punti, a Londra il Ftse 100 cede ll’1,2% a 7.394 punti mentre a Francoforte il Dax arretra del 2,48% a 14.36 punti. \n', 'Vola il prezzo del gas\n', 'Il prezzo del gas naturale vola: la quotazione sulla piazza di Amsterdam è a 80 euro Mwh. L’aumento è del 10% dopo un incremento fino a 82 euro con un rialzo del 13,2%.\n', 'Il Regno Unito: «Sanzioneremo la Russia, l’invasione è già iniziata»\n', 'L’invasione russa dell’Ucraina è già iniziata, quindi la Gran Bretagna sanzionerà la Russia, spiega il segretario alla salute britannico Sajid Javid. «Si può concludere che l’invasione dell’Ucraina è iniziata», dice Javid.\n', 'Orban sente Michel, «Budapest aderisce alla posizione Ue»\n', 'Il primo ministro ungherese Viktor Orbán ieri sera ha detto «chiaramente al presidente del Consiglio europeo, Charles Michel, che sul conflitto Russia-Ucraina, l’Ungheria farà parte della posizione comune dell’Unione europea», scrive in un tweet il portavoce del premier magiaro, Zoltan Kovacs. \n', 'La Germania: «Mosca ha gettato la maschera»\n', 'Dopo aver smentito per giorni di volere un conflitto in Ucraina la Russia ha gettato la maschera. Lo ha detto l’ambasciatrice tedesca all’Onu Antje Leendertse oggi, minacciando poi Putin: «Con i nostri alleati e partner adotteremo misure ferme ed adeguate in risposta alla violazione del diritto internazionale da parte della Russia che avrà gravi conseguenze economiche, politiche e geostrategiche. La Russia ha ripetutamente insistito sul fatto di non essere parte del conflitto ucraino. Oggi si è smascherata e mostra di esserlo sempre stata». Intanto le forze armate ucraine hanno sferrato cinque attacchi contro il territorio dell’autoproclamata Repubblica popolare di Lugansk (LPR) nelle prime ore di oggi: lo rende noto in un comunicato la missione della LPR presso il Centro congiunto per il controllo e il coordinamento (JCCC). «Sono state registrate cinque violazioni del cessate il fuoco», ha affermato la missione LPR. Gli attacchi, ha precisato la missione, hanno preso di mira le località di Donetskiy, Zolote-5, Sokylniki e Nizhne Lozove e sono stati eseguiti cpn armi di artiglieria da 122 mm e mortai da 82 mm e 120 mm. Sono in corso le verifiche di notizie di vittime e danni, ha aggiunto\n', 'Ucraina: due soldati uccisi nei bombardamenti \n', 'Secondo l’esercito ucraino due soldati sono stati uccisi e 12 feriti in un bombardamento dei filo-russi nell’Ucraina orientale. L’esercito ha dichiarato di aver registrato 84 diversi casi di bombardamenti da parte di separatisti, che hanno aperto il fuoco su 40 insediamenti lungo la linea del fronte. Intanto il ministro degli Esteri russo Sergei Lavrov, ha fatto sapere che resta pronto al negoziato con il segretario di Stato Usa Antony Blinken. «Anche nei momenti più difficili… diciamo: siamo pronti per il processo negoziale, ecco perché la nostra posizione è rimasta la stessa… siamo sempre a favore della diplomazia», ha detto la portavoce del ministero, Maria Zakharova.\n', 'Il riconoscimento fotocopia\n', 'La decisione di Mosca di riconoscere le Repubbliche autoproclamate di Luhansk e Donetsk ricalca quanto già fatto dalla Russia in Georgia nel 2008 con il riconoscimento di Ossezia del sud e Abkhazia. Lo ha fatto notare l’ambasciatore ucraino alle Nazioni Unite Sergiy Kyslytsya intervenendo in nottata alla riunione dell’esecutivo Onu. «Oggi il Cremlino ha copiato e incollato parola per parola il decreto della Georgia del 2008», ha detto, alzando un foglio stampato. «Nessuna creatività», ha aggiunto, «la fotocopiatrice del Cremlino funziona molto bene». \n', 'Blinken non ha annullato l’incontro con Lavrov\n', 'Il Segretario di Stato degli Stati\n', 'Uniti Antony Blinken non ha ancora annullato il suo incontro di\n', 'giovedì con il ministro degli Esteri russo Sergej Lavrov. La Cnn\n', 'riferisce che due funzionari del Dipartimento di Stato degli Stati\n', 'Uniti – hanno confermato la circostanza, anche se della questione\n', 'si è discusso tutto il giorno. I funzionari dell’amministrazione\n', 'Biden hanno detto che stanno andando a guardare ciò che la Russia fa\n', 'da vicino durante la notte e preparare una risposta significativa\n', 'entro la giornata di oggi. Parte di questa risposta potrebbe\n', 'includere una decisione sull’incontro a Ginevra, perché gli Stati\n', 'Uniti hanno già detto che non avverrà se la Russia invade\n', 'ulteriormente l’Ucraina.\n', 'Gli Usa: attacco alla sovranità dell’Ucraina\n', 'L’ambasciatrice americana al Palazzo di Vetro Linda Thomas-Greenfield ha detto che «Questo attacco alla sovranità e integrità territoriale all’Ucraina è non provocato e chiaramente la Russia sta cercando un pretesto per un’ulteriore invasione. Putin ha posto davanti al mondo una scelta – ha aggiunto – Non dobbiamo distogliere lo sguardo. La storia ci dice che guardare dall’altra parte sarà un percorso molto più costoso». Thomas-Greenfield ha quindi sottolineato che la Russia con la sua decisione nel Donbass ha fatto pezzi gli accordi di Minsk, e che è «senza senso» definire le truppe russe una forza per il mantenimento della pace.\n', 'L’Onu: rammarico per la decisione di Putin\n', 'Il sottosegretario agli affari politici dell’Onu Rosemary Dicarlo alla riunione di emergenza del Consiglio di Sicurezza sull’Ucraina ha detto che «le prossime ore e giorni saranno critici. Il rischio di un grande conflitto è reale e deve essere prevenuto a tutti i costi». Dicarlo ha anche assicurato «il pieno impegno del segretario generale a lavorare per una soluzione diplomatica dell’attuale crisi”. Ci rammarichiamo anche – ha aggiunto – per l’ordine di schierare truppe russe nell’Ucraina orientale, come riferito in una ‘missione di mantenimento della pace’». \n', 'L’entrata delle truppe russe nel Donbass\n', 'Alcuni veicoli blindati sono stati avvistati nella tarda serata di ieri sul territorio della repubblica popolare di Donetsk, come riporta l’agenzia di stampa russa Interfax, citando testimoni oculari. In particolare due colonne di veicoli blindati si trovano sul territorio di Donetsk diretti a nord e ad ovest dell’entità costituita dai separatisti. In questo video si vedono altre immagini dell’entrata delle truppe russe nel Donbass. \n', 'In copertina ANSA | Un fermo immagine tratto da un video mostra l’entrata dei camion russi a Donetsk, 22 febbraio 2022.  ']"
846,news-902933,"Philip Crowther, il reporter che racconta la crisi tra Russia e Ucraina in sei lingue diverse – Il video",https://www.open.online/2022/02/22/philip-crowther-russia-ucraina-video,2022-02-22 12:21:00,"['Philip Crowther, il reporter che racconta la crisi tra Russia e Ucraina in sei lingue diverse – Il video\n', '\n', 'Il video del corrispondente da Kiev dell’Associated Press è diventato virale in tutto il mondo per le sue formidabili competenze e capacità linguistiche\n', 'Philip Crowther, giornalista dell’Associated Press e corrispondente dall’Ucraina nella copertura della crisi nella regione del Donbass, è diventato noto in tutto il mondo per i suoi reportage grazie a un video pubblicato nelle scorse ore su Twitter, contenente alcuni passaggi dei diversi interventi televisivi in cui parla della situazione sul fronte dell’Ucraina orientale. Ma a colpire il pubblico, così come i colleghi e le colleghe, sono state la spiccate capacità linguistiche dl giornalista 41enne. Nel video pubblicato da Crowther, nato in Lussemburgo da padre inglese e madre tedesca, si può sentire il giornalista che parla fluentemente della crisi ucraina in inglese, lussemburghese, spagnolo, portoghese, francese e tedesco. I suoi interventi sono stati trasmessi da varie reti televisive e network internazionali, e il giornalista sta ricevendo in queste ore innumerevoli apprezzamenti per le sue formidabili competenze e capacità linguistiche. ']"
847,news-902873,"Donbass, Draghi condanna Mosca: «Violazione inaccettabile della sovranità ucraina». E insiste sul dialogo – Il video",https://www.open.online/2022/02/22/ucraina-donbass-mario-draghi-video,2022-02-22 11:49:00,"['Donbass, Draghi condanna Mosca: «Violazione inaccettabile della sovranità ucraina». E insiste sul dialogo – Il video\n', '\n', 'Il presidente del Consiglio: «Evitiamo una guerra nel cuore dell’Europa. La diplomazia è essenziale»\n', '«Voglio prima di tutto esprimere la mia più ferma condanna per la decisione del governo russo di riconoscere i due territori separatisti del Donbass. Si tratta di una inaccettabile violazione della sovranità democratica e dell’integrità territoriale dell’Ucraina». Sono le parole del presidente del Consiglio Mario Draghi, che ha parlato a proposito della crisi in Ucraina in apertura del suo discorso a margine dell’insediamento di Franco Frattini al Consiglio di Stato. Il premier Draghi ha riferito di essere «in costante contatto con gli Alleati per trovare una soluzione pacifica alla crisi ed evitare una guerra nel cuore dell’Europa» e ha sollecitato nuovamente «la via del dialogo», definendola «essenziale». Infine, nel breve intervento sull’Ucraina, il presidente Draghi ha comunicato chiaramente che «nell’ambito dell’Unione europea stiamo già definendo misure e sanzioni nei confronti della Russia». ']"
848,news-902829,"Ucraina, il presidente Zelensky: «Le azioni della Russia violano la nostra sovranità, ma non abbiamo paura» – Il video",https://www.open.online/2022/02/22/ucraina-russia-zelensky-violazione-sovranita-video,2022-02-22 10:52:00,"['Ucraina, il presidente Zelensky: «Le azioni della Russia violano la nostra sovranità, ma non abbiamo paura» – Il video\n', '\n', 'Zelensky ha sottolineato che tutta la responsabilità per le conseguenze del riconoscimento dei separatisti ricade sulla Russia\n', 'Il presidente dell’Ucraina Volodymyr Zelensky ha chiesto un chiaro sostegno da parte dell’Occidente dopo che la Russia ha riconosciuto due regioni separatiste orientali e poi ha ordinato alle truppe di sostenere le loro richieste di indipendenza. In un discorso pronunciato dopo consultazioni urgenti con i leader mondiali, Zelensky ha detto che l’Ucraina non ha «paura di niente e di nessuno», e ha definito il passo del Cremlino «una violazione della sovranità e dell’integrità territoriale» dell’ex stato sovietico. Zelensky ha sottolineato che tutta la responsabilità per le conseguenze del riconoscimento dei separatisti ricade sulla Russia, un atto che potrebbe significare il ritiro unilaterale di Mosca dagli accordi di Minsk, ignorando le decisioni del Formato Normandia (Russia, Ucraina, Francia, Germania). ']"
849,news-902653,I tre scenari d’attacco della Russia all’Ucraina: «Putin prepara un’invasione su scala nazionale»,https://www.open.online/2022/02/22/russia-ucraina-putin-tre-scenari,2022-02-22 08:36:00,"['I tre scenari d’attacco della Russia all’Ucraina: «Putin prepara un’invasione su scala nazionale»\n', '\n', 'Il generale Breedlove, ex comandante Nato: tre obiettivi geostrategici diversi per la guerra \n', '«Penso che il primo obiettivo sia Zelensky. È un tentativo di far infuriare il popolo contro il presidente per aver ‘perso’ i territori ucraini». Secondo il generale americano Philip M. Breedlove, ex comandante supremo delle forze alleate della Nato in Europa durante l’annessione russa della Crimea nel 2014, sarebbe questo l’obiettivo della decisione sul riconoscimento delle due repubbliche separatiste ucraine Donetsk e Luhansk da parte di Putin. Parlando con il Corriere della Sera, Breedlove descrive i tre possibili scenari di un attacco russo, ognuno con un diverso obiettivo geostrategico: «1) Da Nord la pressione su Kiev finalizzata a rovesciare il governo Zelensky. 2) Un’invasione da Est che è un messaggio di Putin al governo ucraino ma soprattutto alla Ue e alla Nato: sono qua, detterò io la sicurezza in Europa dell’Est, voi siete irrilevanti. 3) Da Sud può esercitare un’immensa pressione economica; se taglia fuori Mariupol’ e poi blocca o conquista porzioni del porto di Odessa, l’Ucraina è completamente tagliata fuori dal mare. Non so se ci sarà un Blitzkrieg (attacco lampo) o una invasione su scala nazionale, ma c’è una forza pronta, capace di infliggere gravi danni all’Ucraina, all’economia e al popolo».\n', 'Per il generale tutto questo è «uno scenario da incubo – dice ancora il generale – è che la Russia attacchi sulla linea di contatto vicino al Donbass, per tenere la maggioranza delle forze ucraine bloccate nel timore di un attacco più grosso. E intanto l’attacco ‘vero’ può avvenire a nord e sud. Potrebbe continuare anche a circondare l’Ucraina e sarebbe un altro scenario da incubo. Putin ha detto che le sue forze resteranno in Bielorussia. Se tiene l’Ucraina circondata, rovinerà completamente la loro economia. E la Bielorussia non si riprenderà più. Sarà un fantoccio della Russia. Putin potrà tenervi le sue forze per assicurarsi che i suoi uomini la gestiscano. C’è un conto alla rovescia? Ci sono due conti alla rovescia. L’altro è quello dell’economia di Kiev. Penso che Putin possa resistere di più».']"
850,news-902593,"Cosa vuole davvero Vladimir Putin: il Donbass, l’Unione Sovietica e l’Ucraina «creazione di Lenin»",https://www.open.online/2022/02/22/ucraina-russia-cosa-vuole-putin-donbass-urss,2022-02-22 06:53:00,"['Cosa vuole davvero Vladimir Putin: il Donbass, l’Unione Sovietica e l’Ucraina «creazione di Lenin»\n', '\n', 'Lo Zar dice che quella di Kiev è una nazione che non ha mai avuto una statalità. La decisione di invadere il Donbass non solo gli ritaglia un posto nella storia, ma lo rende anche il candidato indiscusso a governare la Russia per i prossimi 14 anni\n', 'L’obiettivo di Vladimir Putin è di ricostruire il territorio della Russia prima dell’Urss. Anna Zafesova su La Stampa oggi analizza il messaggio alla nazione russa con cui lo Zar ha annunciato l’invio delle truppe nell’Ucraina dell’est e il riconoscimento del Donbass. Ovvero una nazione che «non ha mai avuto una statalità» ed è una «creazione di Lenin». Una minaccia precisa visto il senso anticomunista della frase. Che, tradotta, significa: non avete nulla di vostro. Tutto quello che avete è un regalo dell’unione Sovietica. Che è una creazione dei comunisti. Ovvero una mutilazione internazionalista dell’impero russo. Il presidente ha costruito una filosofia revanscista e nazionalista. In questa ottica va inquadrato il pensiero di Putin. Che considera l’Ucraina un accidente della storia e non ne comprende l’indipendenza, considerata soltanto una conseguenza dell’ingerenza degli Stati Uniti nell’Europa dell’Est. E pazienza se nel frattempo la Borsa crolla impoverendo gli oligarchi. Pazienza anche se arriveranno conseguenze commerciali durissime. Putin, spiega Zafesova, ha sempre sacrificato i mercati alle ambizioni geopolitiche. Nella sua visione del mondo – esposta ieri senza mezzi termini – la decisione di invadere il Donbass non solo gli ritaglia un posto nella storia, ma lo rende anche il candidato indiscusso a governare la Russia per i prossimi 14 anni. «E l’interrogazione dei suoi terrorizzati membri del governo non è solo un modo per decidere chi eventualmente potrà succedergli: è una dimostrazione che nessuno può osare opporsi», conclude la giornalista. ']"
851,news-902533,"Crisi ucraina, Putin manda le prime forze armate nel Donbass – Il video",https://www.open.online/2022/02/21/ucraina-putin-truppe-donbass-video,2022-02-21 23:06:00,"['Crisi ucraina, Putin manda le prime forze armate nel Donbass – Il video\n', '\n', 'Il presidente russo ha firmato il decreto di annessione che prevede anche operazioni militari in quei territori «per mantenere la pace»\n', 'Vladimi Putin ha ordinato operazioni militari nei territori del Donbass. Dopo aver firmato, in diretta mondiale, il decreto d’annessione delle repubbliche popolari di Donetsk e di Lugansk, il presidente russo ha mandato le prime truppe nei territori finora sotto il controllo dell’Ucraina. I mezzi svolgeranno «funzioni di sostegno alla pace». Nel decreto si legge che la decisione di inviare forze russe è stata presa «dopo una richiesta del capo della Repubblica popolare di Donetsk al Ministero della Difesa della Federazione Russa, per garantire l’attuazione delle funzioni a sostegno della pace sul territorio prima della conclusione dell’accordo di amicizia, cooperazione e mutuo soccorso». Diversi giornalisti hanno diffuso su Twitter le immagini di quello che sembrerebbe essere l’invio delle prime truppe già durante il suo discorso. Testimoni oculari hanno riferito all’agenzia Interfax che due colonne di veicoli blindati si trovano già nella Repubblica popolare di Donetsk e si stanno spostando a nord e a ovest.']"
852,news-901793,"Crisi ucraina, truppe russe verso il Donbass. Sale la tensione in Occidente: Usa, Ue e Regno Unito annunciano sanzioni",https://www.open.online/2022/02/21/crisi-ucraina-21-febbraio,2022-02-21 22:49:00,"['Crisi ucraina, truppe russe verso il Donbass. Sale la tensione in Occidente: Usa, Ue e Regno Unito annunciano sanzioni\n', '\n', 'Il presidente russo annuncia l’annessione delle repubbliche separatiste e manda forze armate nei territori per «missioni di peacekeeping». Atteso il discorso del presidente ucraino Zelensky\n', 'Il presidente russo Vladimir Putin ha riconosciuto l’indipendenza delle autoproclamate Repubbliche popolari di Donetsk e di Lugansk nel Donbass. A seguire, ha ordinato una missione di peacekeeping nell’area: di fatto, si tratta del primo invio di truppe militari russe in Ucraina. Come scrive Reuters, in base al nuovo accordo con i leader separatisti la Russia «ha diritto a istituire e stabilire basi militari nell’Ucraina orientale». Durante il suo discorso alla nazione, il presidente russo ha esordito sottolineando che «la situazione in Donbass è diventata critica e che il Paese è parte integrante della nostra storia». «L’Ucraina – ha detto – fu Lenin a denominarla così: è una cosa documentata nei nostri archivi». \n', 'In chiusura del suo intervento, ha firmato in diretta tv il decreto al fianco dei leader delle autoproclamate Repubbliche popolari di Donetsk e di Lugansk nel Donbass, Denis Pushilin e Leonid Pasechnik. Il presidente francese Macron e il cancelliere tedesco Scholz si sono detti «delusi» dal riconoscimento da parte di Putin delle due Repubbliche indipendentiste. Nel corso delle ultime ore diverse istituzioni russe si erano espresse a favore delle richieste avanzate dai leader dei due territori. \n', 'Biden firma lo stop agli investimenti nel Donbass\n', 'Il presidente statunitense «Joe Biden firmerà nelle prossime ore un ordine esecutivo che proibisce nuovi investimenti, attività commerciali e finanziarie da parte degli americani per, da o nelle cosiddette regioni separatiste dell’Ucraina». Lo rende noto in un comunicato la Casa Bianca dopo il riconoscimento da parte del presidente russo Vladimir Putin delle delle Repubbliche popolari di Donetsk e Lugansk nel Donbass. Nella nota viene precisato che «queste misure sono superate e saranno un aggiunta alle rapide e severe misure economiche che stiamo preparando in coordinamento con gli alleati e i partner se la Russia invaderà l’Ucraina».\n', 'L’Ue e Regno Unito annunciano «sanzioni contro chi ha riconosciuto Donbass»\n', '«L’Unione europea ribadisce il suo incrollabile supporto all’indipendenza, alla integrità territoriale e alla sovranità dell’Ucraina nell’ambito dei confini internazionalmente riconosciuti. L’Ue reagirà con sanzioni dirette nei confronti di chi è coinvolto in quest’azione illegale». È quanto si legge in una nota congiunta della presidente della Commissione Ue, Ursula von der Leyen e del presidente del Consiglio Ue, Charles Michel.\n', 'Anche la Gran Bretagna annuncerà domani nuove sanzioni contro la Russia «in risposta alla violazione delle leggi internazionali e all’attacco alla sovranità e all’integrità territoriale dell’Ucraina». A darne notizia è la ministra degli Esteri Liz Truss su Twitter. \n', 'Nato: «Mosca inscena pretesto per una ulteriore invasione»\n', '«Nel 2015 il Consiglio di sicurezza delle Nazioni Unite, che comprende la Russia, ha riaffermato il suo pieno rispetto per la sovranità, l’indipendenza e l’integrità territoriale dell’Ucraina. Donetsk e Luhansk fanno parte dell’Ucraina». È quanto scritto in una nota ufficiale dal Segretario generale della Nato, Jens Stoltenberg. «Mosca continua ad alimentare il conflitto nell’Ucraina orientale fornendo sostegno finanziario e militare ai separatisti – ha aggiunto Stoltenberg -. Sta anche cercando di inscenare un pretesto per invadere ancora una volta l’Ucraina». \n', 'Di Maio: «L’Italia condanna il riconoscimento del Donbass»\n', '«La decisione delle autorità russe di riconoscere le cosiddette Repubbliche separatiste di Lugansk e Donetsk è da condannare in quanto contraria agli accordi di Minsk e costituisce un grave ostacolo nella ricerca di una soluzione diplomatica. L’Italia continua a sostenere l’integrità e la piena sovranità dell’Ucraina nei suoi confini internazionalmente riconosciuti». È quanto dichiarato dal ministro degli Esteri italiano, Luigi Di Maio. «L’Italia – ha proseguito il titolare della Farnesina – rivolge un appello a tutte le parti perché si ritorni al tavolo negoziale nei formati appropriati, nella convinzione che iniziative unilaterali allontanano il raggiungimento di condizioni di stabilità e sicurezza nella regione. L’Italia è in costante contatto con i partner europei e atlantici per coordinare la risposta all’annuncio del Presidente della Federazione Russa. Il Governo italiano è pronto a riferire in Aula». \n', 'Dopo il vertice con Scholz e Macron, Zelensky sente Biden\n', '«Ho discusso gli eventi delle ultime ore con il presidente degli Stati Uniti». Lo comunica in un tweet il presidente ucraino Volodimyr Zelensky, annunciando l’inizio di una riunione del Consiglio per la Sicurezza nazionale e la Difesa. Zelensky ha comunicato di avere in programma anche un colloquio col premier britannico Boris Johnson. Nel tardo pomeriggio, dopo la telefonata tra il cancelliere tedesco Scholz e il presidente russo Putin, è stato convocato un vertice d’emergenza tra il cancelliere tedesco Scholz, il presidente francese Emmanuel Macron e il presidente ucraino, Volodymyr Zelensky e i loro «partner più stretti». Dopo la decisione del presidente russo di riconoscere le repubbliche nel Donbass, il presidente francese Macron ha convocato d’urgenza il Consiglio di difesa e sicurezza nazionale francese. \n', 'Von der Leyen, Michel e Metsola:\xa0«L’Ue reagirà\xa0con fermezza»\n', '«Il riconoscimento dei due\xa0territori separatisti in Ucraina e’ una palese violazione del\xa0diritto internazionale, dell’integrità territoriale\xa0dell’Ucraina e degli accordi di Minsk. L’Ue e i suoi partner\xa0reagiranno con unità, fermezza e determinazione in solidarietà\xa0con l’Ucraina», hanno commentato su Twitter la presidente della Commissione\xa0europea, Ursula von der Leyen e il presidente del Consiglio\xa0europeo, Charles Michel, e dalla presidente del Parlamento Europeo, Roberta Metsola.\n', 'Biden convoca il Consiglio di sicurezza\xa0\n', 'Il presidente statunitense Joe Biden ha convocato una riunione d’urgenza con il Consiglio per la sicurezza nazionale alla Casa Bianca, dopo gli ultimi sviluppi della crisi ucraina, su cui è stato «regolarmente aggiornato». Al vertice, secondo i media statunitensi, partecipano anche la vicepresidente Kamala Harris, il capo del Pentagono Lloyd Austin, il segretario di Stato Antony Blinken e il generale Mark Milley, capo dello stato maggiore congiunto delle forze armate Usa. Il presidente aveva\xa0convocato il Consiglio anche nella giornata di ieri, 20 febbraio. \n', 'Borrell: «Se Putin dovesse riconoscere il Donbass l’Ue ha pronte sanzioni»\n', 'L’Alto Rappresentante per la Politica Estera dell’Unione Europea,\xa0Josep Borrell, ha rivolto un appello affinché «Putin rispetti il diritto internazionale e gli accordi di Minsk\xa0e ci aspettiamo che non riconosca l’indipendenza» delle regioni separatiste, ma «se lo farà siamo pronti a reagire\xa0con forza come un unico\xa0fronte». Secondo Borrell, «In Ucraina la Russia ha creato la più grande minaccia alla pace nell’Unione Europea dalla Seconda guerra mondiale. Siamo a un punto di svolta: tutto ciò in cui crediamo viene chiamato in causa. Abbiamo condannato l’ammasso di truppe russe, le provocazioni e abbiamo constatato manipolazioni da parte di Mosca che vuole creare un pretesto per l’escalation militare, è un classico modus operandi classico». L’alto Rappresentante dell’Ue ha dichiarato che l’Unione Europea reagirà anche se un attacco all’Ucraina dovesse provenire dal fronte bielorusso: «La Bielorussia sta perdendo la sua sovranità, sta diventando una sorte di satellite della Russia. Qualora dovesse esserci un’annessione o un riconoscimento dell’indipendenza dei territori, sono pronte le sanzioni che possono essere applicate a seconda del livello di aggressione. Non è un pacchetto che mi invento io, è la proposta che verrà presentata ai ministri, che istituzionalmente e politicamente dovranno decidere». \n', 'Telefonata Scholz-Putin: «Riconoscere le Repubbliche è una violazione degli accordi»\n', 'Il cancelliere tedesco Olaf Scholz, nel colloquio telefonico avuto nel pomeriggio con il presidente russo Putin, ha «condannato i piani per riconoscere le cosiddette Repubbliche popolari di Donetsk e Lugansk come stati indipendenti». A darne notizia è il governo federale tedesco in una nota. Secondo quanto riferisce Berlino, tale scelta avverrebbe «in palese contrapposizione con gli accordi di Minsk, e costituirebbe una violazione unilaterale sempre degli stessi accordi da parte della Russia». \n', 'Kiev chiede «riunione urgente» del Consiglio di sicurezza dell’Onu\n', 'In risposta a quanto emerso durante il Consiglio di sicurezza nazionale russo, il ministro degli Esteri dell’Ucraina, Dmytro Kuleba, ha richiesto una «riunione urgente con gli Stati membri del Consiglio di sicurezza delle Nazioni unite con la richiesta di avviare immediatamente consultazioni su azioni urgenti per ridurre la tensione e misure pratiche per garantire la sicurezza dell’Ucraina, secondo\xa0quanto prevede l’articolo 6 del Memorandum di Budapest», ossia l’accordo del 1994, che garantisce\xa0l’integrità e la sicurezza dell’Ucraina in cambio dello\xa0smaltimento delle armi nucleari ereditate dall’Unione\xa0Sovietica. \n', 'Il destino delle Repubbliche di Donetsk e Lugansk si deciderà oggi\xa0\n', '«La situazione in Ucraina non migliorerà, quindi è necessario riconoscere le due repubbliche», ha dichiarato il vicepresidente del Consiglio di Sicurezza russo, Dmitry Medvedev. Della stessa idea anche il ministro degli Esteri, Lavrov: «Non c’è altra via che riconoscere l’indipendenza delle regioni del Donbass». La Duma, l’Assemblea rappresentativa russa, aveva chiesto lo scorso 15 febbraio al presidente Putin di riconoscere i territori separatisti filo-russi. «L’Occidente non è pronto ad accettare le proposte russe per risolvere la crisi ucraina», aveva detto in giornata la portavoce del ministro Sergei Lavrov, Maria Zakharova, citata dall’agenzia di stampa russa Tass. Aveva osservato che «i risultati della conferenza sulla sicurezza di Monaco hanno confermato che i Paesi occidentali si allineano alle posizione di Washington. In generale, la sua missione sarebbe quella di affrontare questioni di sicurezza politica, mentre in realtà si è abbandonata ad attacchi di disinformazione, diffondendo falsità». \n', 'I leader separatisti del Donbass: «Mosca riconosca nostra indipendenza»\n', 'I leader delle autoproclamate Repubbliche popolari di Donetsk e Lugansk nel Donbass, Denis Pushilin e Leonid Pasechnik, hanno chiesto al presidente russo Putin di riconoscere le repubbliche come Stati indipendenti. Lo riporta l’agenzia russa\xa0Tass. Entrambi i leader hanno anche avanzato la proposta di siglare un trattato di cooperazione con la Russia, anche sul fronte militare. «A nome di tutto il popolo della DPR, vi chiediamo di riconoscere la Repubblica popolare di Donetsk come uno Stato indipendente, democratico e sociale basato sullo stato di diritto», ha affermato Pushilin. Successivamente, il leader della LPR, Leonid Pasechnik, ha dichiarato: «Con l’obiettivo di prevenire morti di massa tra la popolazione civile della Repubblica, di cui circa 300.000 cittadini russi, vi chiedo di riconoscere la sovranità e l’indipendenza del popolo della Repubblica di Lugansk». \n', '\n', 'Il tuo browser non supporta il tag iframe\n', 'ANSA / AFP | Putin valuta il riconoscimento dei separatisti del Donbass già oggi 21 febbraio\n', 'Putin: «L’ingresso dell’Ucraina nella Nato è una drammatica minaccia per la Russia»\n', '«Kiev ha già condotto tra operazioni punitive contro il Donbass e sembra proprio che si stia avventurando in un’altra offensiva. Gli ultimi sviluppi dimostrano che le autorità ucraine non hanno nessuna intenzione di implementare\xa0gli accordi di Minsk». A dirlo è il presidente russo\xa0Vladimir Putin\xa0durante il Consiglio di sicurezza nazionale russo. Il presidente russo ha detto che la decisione sul riconoscimento delle due repubbliche autoproclamate di Donetsk e di Luganks nel Donbass verrà presa «oggi, 21 febbraio» secondo quanto riportato dall’agenzia\xa0russa Tass.\xa0Qualora l’Ucraina dovesse entrare nella Nato, a detta di Putin, «le minacce contro la Russia aumenteranno drammaticamente. Al contempo, gli Stati Uniti mi hanno assicurato che è possibile una moratoria sull’entrata dell’Ucraina nella Nato, ma abbiamo bisogno di un documento firmato che sia valido secondo il diritto internazionale».\n', 'Pentagono: «Violento attacco russo nelle prossime ore o giorni»\n', 'Secondo quanto dichiarato alla Cnn dal portavoce del Pentagono John Kirby «la Russia potrebbe attaccare l’Ucraina anche oggi, ma c’è ancora spazio per la diplomazia». Il portavoce statunitense ha spiegato che «quello che si osserva da tempo è che un’invasione russa potrebbe avvenire in qualsiasi momento, anche oggi per esempio. Speriamo che questo non accada, ed è per questo che continuiamo a usare tutti i possibili canali diplomatici. Un attacco estremamente violento contro l’Ucraina è possibile nei prossimi giorni o ore».\n', 'Putin a Macron: «Prima del vertice stabilire gli obiettivi». Ma il Cremlino rimanda\n', 'Mentre la diplomazia sembra giocare le sue ultime carte – oggi il cancelliere tedesco Olaf Scholz avrà un colloquio telefonico con il presidente russo Vladimir Putin – l’escalation militare non si ferma. Il presidente russo di fatto al momento ha silurato il vertice con Joe Biden propiziato nelle scorse ore da Emmanuel Macron, bollandolo come «prematuro». \n', 'Scontri al confine russo-ucraino\n', 'Torna altissima la tensione al confine russo-ucraino, dove l’esercito di Mosca sostiene di aver distrutto due veicoli della fanteria ucraina che avrebbero tentato di attraversare la frontiera. Stando all’agenzia russa Tass che cita il servizio stampa del distretto militare meridionale, sarebbero stati «eliminati» cinque militari di Kiev, definiti dai russi: «gruppo di sabotatori». I due mezzi della fanteria ucraina sarebbero entrati nel territorio russo proprio per evacuare il gruppo di sabotatori durante gli scontri al confine, secondo l’agenzia Interfax. Al momento le fonti militari russe negano che ci siano stati feriti tra i propri uomini. Secondo il comando ucraino però non ci sarebbe stato alcuno sconfinamento dei propri soldati: «e nessuno è stato ucciso oggi», ha spiegato un funzionario del ministero dell’Interno, Anton Gerashchenko.\n', 'Media Usa: l’amministrazione Biden ha preparato un primo pacchetto di sanzioni\n', 'Secondo la stampa Usa l’amministrazione Biden ha preparato un primo pacchetto di sanzioni contro la Russia, in caso di invasione: tra queste il divieto alle istituzioni finanziarie statunitensi di elaborare transazioni con le principali banche russe, secondo quanto ricostruisce Reuters. Le misure verrebbero attuate solo in caso di invasione e hanno lo scopo di danneggiare l’economia russa tagliando i rapporti bancari «corrispondenti» tra le banche russe prese di mira e le banche statunitensi che consentono pagamenti internazionali. \n', 'Kiev: «Accordo su missione di addestramento militare Ue»\n', 'L’Ucraina e l’Unione europea, dice il ministro degli Esteri Dmytro Kuleba a Bruxelles, hanno raggiunto «un accordo di principio» sulla creazione di una missione di formazione militare consultiva in Ucraina. «Non si tratta di forze di combattimento», specifica.\n', 'Si spara nel Donbass\n', 'Una granata ucraina avrebbe distrutto un valico di frontiera russo – questa l’accusa dei servizi di sicurezza di Mosca. Ma Kiev dal canto suo nega: un portavoce delle forze armate ucraine a Kramatorsk, nell’est dell’Ucraina, smentisce l’esplosione di colpi di artiglieria contro un posto di frontiera russo nel settore di Rostov. «Non possiamo impedire loro di produrre queste false informazioni, ma insistiamo sul fatto che noi non spariamo contro infrastrutture civili o contro la regione di Rostov» in Russia, ha detto all’Afp Pavlo Kovalchuk. L’autoproclamata repubblica filorussa di Donetsk denuncia oggi una vittima, un miliziano, e due feriti gravi nel Donbass, dove sarebbero avvenuti nuovi scambi di fuoco con l’esercito ucraino. In giornata le milizie separatiste dichiarano che un bombardamento di mortai compiuto da truppe ucraine della 54/a Brigata meccanizzata avrebbe colpito l’ospedale centrale e una centrale a Donetsk, secondo quanto riporta l’agenzia Interfax. Con «danni» al momento non precisati. \n', 'Il bombardamento che ha colpito una centrale idrica avrebbe lasciato più di 21mila persone senz’acqua. Secondo le autorità locali è stato proclamato uno stato d’emergenza in tutto il territorio della Repubblica. Leonid Pasechnik, leader dell’autoproclamata repubblica filorussa di Lugansk, nel frattempo ha firmato un decreto che sancisce la mobilitazione volontaria di tutti gli uomini con più di 55 anni, nell’ambito di una più generale mobilitazione fin dai 18 anni, mentre nel weekend è stata proclamata la legge marziale. Intanto gli Stati Uniti accusano la Russia di avere una lista di persone da uccidere o deportare in Ucraina e il Cremlino nega. \n', 'Il capo dell’unità di crisi della Farnesina rinnova l’invito a lasciare l’Ucraina\n', '«Il messaggio per tutti gli italiani in Ucraina, già da una settimana, è di lasciate il paese con tutti i mezzi commerciali disponibili», ripete oggi Nicola Minasi, direttore dell’Unità di crisi alla Farnesina, ai microfoni di RaiNews24. «Per tutti coloro che programmavano viaggi in Ucraina posticiparli a una data futura. E per coloro che si trovassero ancora nel paese nell’impossibilità di partire, di registrare la propria posizione nel sito dovesiamonelmondo.it che ci permette di conoscere la posizione e anche avere un numero di emergenza». Il diplomatico stesso è tornato di recente proprio dall’Ucraina. «Abbiamo effettuato più di una missione nelle ultime settimane, abbiamo verificato la difficoltà anche per molti italiani di percepire realmente le difficoltà sul terreno. E quindi abbiamo mandato un messaggio di prepararsi mentalmente ad ogni eventualità. A maggior ragione di lasciare il paese e mantenersi in stretto contatto con noi e con l’ambasciata», prosegue Minasi. Che spiega: «Noi rispondiamo alle telefonate degli italiani nel paese. A quanti sono in Italia e hanno dei contatti in Ucraina. Ci manteniamo in contatto con l’ambasciata e continuamente in collaborazione con altre amministrazioni dello Stato, a partire dal ministero della Difesa, rivediamo i piani di emergenza, facciamo esercitazioni anche sulle comunicazioni e cerchiamo di essere pronti ad ogni scenario. Naturalmente sperando che non sia necessario». \n', 'La lista\n', 'Gli Usa hanno inviato una lettera all’Alta Commissaria all’Onu per i Diritti Umani Michelle Bachelet sostenendo che la Russia abbia una lista “nera” di personalità da uccidere o deportare in caso di invasione dell’Ucraina. Le Figaro scrive che gli Usa sono profondamente preoccupati dalla potenziale “catastrofe per i diritti umani che si verificherebbe in caso di attacco all’Ucraina. Washington sostiene di avere informazioni affidabili che indicano che le forze russe stanno stilando liste di ucraini da assassinare o inviare in campi dopo un’occupazione militare. Il Cremlino però smentisce: il portavoce Dmitry Peskov ha sostenuto che si tratta di una «menzogna assoluta»\n', 'Seduta straordinaria del Consiglio di sicurezza russo\n', 'Il presidente russo terrà oggi una seduta straordinaria del Consiglio di sicurezza russo, dice il portavoce del Cremlino, Dmitri Peskov, citato dall’agenzia Interfax. «Il presidente Putin convocherà una riunione del Consiglio di sicurezza della Russia. Si tratta di un consiglio di sicurezza esteso», spiega ai giornalisti. «Inoltre è previsto che oggi il presidente abbia una serie di colloqui telefonici internazionali». Il paventato incontro sull’Ucraina tra i presidenti russo e americano, Vladimir Putin e Biden, per il Cremlino al momento è «prematuro», dice Peskov. «C’è un’intesa sulla necessità di continuare il dialogo a livello di ministri degli Esteri, parlare di piani concreti per l’organizzazione di vertici è prematuro».\n', 'Il Cremlino non esclude la possibilità di colloqui tra Putin e Biden, ma spiega che ad oggi non ci sono piani in tal senso. «Se necessario certamente i presidenti di Russia e Usa in ogni momento possono prendere la decisione di avere dei contatti per telefono o di persona. Questa sarà una loro decisione», prosegue Peskov. Ma al momento non è prevista l’organizzazione di un summit di questo tipo. «L’incontro è possibile se i leader dei due Paesi lo riterranno opportuno, al momento vi è chiara comprensione sulla necessità di continuare il dialogo a livello di ministri».\n', 'Air France: stop ai voli fra Parigi e Kiev\n', 'Il vettore francese Air France ha annunciato l’annullamento dei suoi voli previsti per domani fra Parigi e Kiev. Anche l’austriaca Austrian Airlines ha sospeso a partire da oggi i voli da e per l’Ucraina per motivi di sicurezza: una decisione che arriva dopo quella analoga già presa dall’olandese Klm, dalla tedesca Lufthansa e all’associata Swissair. Lufthansa e Austrian hanno deciso lo stop dei voli per Kiev e Odessa e continuano a monitorare gli sviluppi della crisi, scrive Business Insider. \n', '1,2 miliardi di euro di aiuti all’Ucraina dal Consiglio europeo\n', 'Il Consiglio europeo nel frattempo ha deciso per l’adozione di 1,2 miliardi di euro di aiuti all’Ucraina, sotto forma di prestiti che mirano a promuovere la stabilità del Paese e a fornire un veloce sostegno rispetto alla crisi in corso. La proposta sugli aiuti era stata presentata 21 giorni fa dalla Commissione. «L’Ue ha agito rapidamente e con decisione per aiutare l’Ucraina. 1,2 miliardi di euro di assistenza macrofinanziaria possono ora raggiungere l’Ucraina», spiega il ministro francese dell’Economia Bruno Le Maire. L’assistenza macrofinanziaria di emergenza durerà 12 mesi e sarà in due tranche: la prima erogazione, che dipende dalla situazione politica e dall’attuazione del programma dell’Fmi, avverrà subito dopo l’approvazione, all’entrata in vigore del memorandum d’intesa sulle misure specifiche di politica strutturale, da concordare tra la Commissione europea a nome dell’Ue e l’Ucraina. La seconda è invece legata all’attuazione di un programma del Fmi e delle misure politiche presenti nel memorandum d’intesa – che probabilmente si focalizzerà su poche azioni politiche realizzabili nel breve periodo e nelle aree più urgenti, per esempio il rafforzamento della stabilità economica. \n', '«Possibili contatti tra i ministri degli Esteri di Russia-Francia»\n', '«Prossimamente sono possibili anche contatti tra Russia e Francia a livello dei ministri degli Esteri», dice oggi il portavoce del Cremlino, Dmitri Peskov, citato dall’agenzia Interfax. Peskov ha confermato la telefonata tra Putin ed Emmanuel Macron. «I presidenti hanno continuato a discutere della situazione attorno all’Ucraina», dice. «Hanno rimarcato la necessità della continuazione del dialogo lungo la linea dei dicasteri per la politica estera e dei consiglieri politici». \n', 'Francia, il vertice Biden-Putin offre ‘speranza diplomatica’\n', 'Per la Francia l’auspicato vertice fra Joe Biden e Vladimir Putin è una «speranza diplomatica», dice il segretario di stato francese agli Affari europei, Clément Beaune. «C’è una realtà sul terreno, una tensione sul terreno con la presenza militare russa che resta estremamente forte», ma «al contempo c’è anche una speranza diplomatica che è stata ricostruita» proprio con il vertice, proposto dal presidente francese Emmanuel Macron, cui Biden e Putin hanno detto sì «in via di principio». E se, sottolinea il presidente americano, la Russia non invade l’Ucraina. \n', 'La Germania contro Mosca\n', 'Per la ministra degli Esteri tedesca Annalena Baerbock la Russia sta conducendo un gioco «irresponsabile» con la vita delle persone dell’Ucraina dell’est. Baerbock arrivando a Bruxelles per il consiglio Affari Esteri chiede a Mosca di tornare a sedersi al tavolo dei negoziati. La «crisi» è provocata dalla Russia, dice, che deve quindi contribuire a risolverla. Europei e americani devono continuare poi a essere «uniti», continua la ministra. «Gli auspici della Conferenza sulla sicurezza non hanno avuto altro oggetto se non quello della pace. La crisi è stata creata dalla Russia e la Russia deve risolvere tale crisi adesso, ed è un bene che il presidente francese Emmanuel Macron lo abbia di nuovo messo in chiaro. Ora dovremo incontrarci nuovamente ai massimi livelli, perché possiamo risolvere questa crisi solo al tavolo dei negoziati. La base della nostra convivenza è il diritto internazionale dei nostri trattati europei che non sono negoziabili, perché sono la base della pace in Europa».\n', 'In Bielorussia\n', 'Il governo bielorusso di Alexander Lukashenko fa sapere che lo stazionamento delle truppe russe nel paese andrà avanti a lungo. Esercitazioni missilistiche congiunte si sono infatti svolte sotto il coordinamento dei due presidenti, quindi anche di quello russo: il termine inizialmente previsto delle operazioni militari viene quindi posticipato. Secondo il Financial Times le truppe di Mosca in Bielorussia alla frontiera dell’Ucraina non verranno ritirate a breve. Il quotidiano della City, che definisce Kiev “vulnerabile”, pubblica anche in prima pagina un’analisi finanziaria che ricostruisce come le maggiori società petrolifere siano in procinto di riacquistare le loro azioni per un totale di 38 miliardi di dollari. E i prezzi dell’energia aumentano.\n', 'Il generale bielorusso: «Gli Stati Uniti si allontanino dai nostri confini»\n', 'Le truppe russe restano quindi in Bielorussia anche dopo la data del 20 febbraio inizialmente prevista come termine delle esercitazioni militari congiunte. E questo, spiega il capo di stato maggiore di Minsk, il generale Viktor Gulevich, «dipende in gran parte anche dai nostri colleghi occidentali», che a loro volta dovranno allontanare le loro forze. «Le forze e le attrezzature schierate nella regione dell’Europa dell’Est, comprese quelle nei pressi del confine bielorusso, sono uno dei fattori che influenzano gli sviluppi», dice Gulevich, «quindi la Repubblica di Bielorussia ha il diritto di chiedere ai contingenti degli Stati Uniti e di certi Stati membri della Nato di ritirarsi dai confini della Bielorussia e dello Stato dell’Unione e che il processo di ritiro sia verificato». \n', '«Alla luce dell’intensificarsi dell’attività militare sulla frontiera esterna dello Stato dell’Unione (ovvero Russia e Bielorussia, ndr), i presidenti della Repubblica di Bielorussia e della Federazione Russa hanno deciso di estendere il test di preparazione delle forze di risposta rapida dello Stato dell’Unione», dice ancora il generale, «unità delle forze armate russe torneranno alle loro basi solo quando ci sarà la necessità obiettiva e quando decideremo che dovranno farlo. Questo è un nostro affare strettamente interno». Gulevich definisce «aggressiva e del tutto infondata» la «politica di allargamento a Est della Nato» perché «non garantisce stabilità alla regione dell’Est Europa ma, al contrario, aumenta le probabilità di un conflitto armato. Le tensioni stanno crescendo e ciò non viene dal territorio della Bielorussia».\n', 'Schallenberg: «La Russia ha annesso Minsk»\n', '«Io credo che sia avvenuto un fatto importante nella totale disattenzione dei media: la Russia si è appena annessa la Bielorussia, io ho infatti i miei dubbi che le truppe di Mosca lasceranno mai il Paese», dice il ministro degli Esteri austriaco Alexander Schallenberg, prima di entrare al consiglio affari esteri a Bruxelles. «Con le sue scelte Alexander Lukashenko ha di fatto rinunciato alla sovranità del suo Paese».\n', 'Civili in fuga\n', 'I civili in fuga dal Donbass, riparati nella regione di Rostov in Russia, salgono a quota 61mila: l’evacuazione è stata ordinata venerdì scorso dai leader delle autoproclamate repubbliche filorusse di Lugansk e Donetsk. Kiev, dal canto suo accusa i separatisti di almeno 80 violazioni del cessate il fuoco. Le regioni russe di Penza e Saratov nel frattempo hanno oggi proclamato lo stato d’emergenza ancora per l’arrivo di profughi dal Donbass: potrebbero ricevere dai 500 ai 1.500 profughi a testa secondo quanto riporta l’agenzia Interfax. Oltre alla regione di Rostov, anche quelle di Ryazan, Volgograd, Voronezh e Kursk hanno già proclamato lo stato di emergenza. A Kursk, in particolare, secondo le autorità locali, sarebbero arrivati in treno 525 civili dal Donbass.\n', 'Kiev chiede all’Ue di imporre già ora sanzioni\n', '«Oggi ci aspettiamo delle decisioni, non solo dei messaggi politici. Ci sono tutte le ragioni per imporre una parte delle sanzioni già ora» dice il ministro degli Esteri ucraino Dmytro Kuleba arrivando a Bruxelles. «L’Ucraina è sotto attacco dal 2014 e quello che stiamo vedendo ora è un’operazione ibrida, con l’aumento delle truppe ai nostri confini, cyberattacchi, guerra d’informazione». ']"
853,news-902473,"Ucraina, Di Maio: «L’Italia condanna il riconoscimento del Donbass». Domani la riunione dei capigruppo alla Camera",https://www.open.online/2022/02/21/russia-ucraina-reazione-governo-italiano-riconoscimento-donbass,2022-02-21 22:03:00,"['Ucraina, Di Maio: «L’Italia condanna il riconoscimento del Donbass». Domani la riunione dei capigruppo alla Camera\n', '\n', 'Nei giorni scorsi, il ministro degli Esteri era stato a Kiev per incontrare il suo omologo Dmytro Kuleba\n', 'È convocata per domani alle 13.30 una riunione dei capigruppo alla Camera, in relazione agli ultimi sviluppi della crisi russo-ucraina. A seguire, ci sarà un’informativa del governo in Parlamento, come dichiarato dal ministro degli esteri Luigi Di Maio. Di Maio ha condannato la decisione del presidente russo Vladimir Putin di riconoscere le repubbliche separatiste di Donetsk e Lugansk nella regione del Donbass: «La decisione delle autorità russe è da condannare in quanto contraria agli accordi di Minsk e costituisce un grave ostacolo nella ricerca di una soluzione diplomatica. L’Italia continua a sostenere l’integrità e la piena sovranità dell’Ucraina nei suoi confini internazionalmente riconosciuti».\n', ' «L’Italia – ha detto Di Maio – è in costante contatto con i partner europei e atlantici per coordinare la risposta all’annuncio del Presidente della Federazione Russa». Per adesso non è arrivata nessuna dichiarazione ufficiale di Mario Draghi: Palazzo Chigi ha lasciato trapelare alle agenzie di stampa solo che «il premier sta seguendo costantemente l’evoluzione della crisi ucraina». In queste ore stanno arrivando le reazioni dai leader di tutto il mondo. L’Unione europea e gli Usa hanno già parlato di «sanzioni dirette», mentre la Nato ha detto che questa scelta «mina ulteriormente la sovranità e l’integrità territoriale dell’Ucraina, erode gli sforzi per una risoluzione del conflitto e viola gli accordi di Minsk». Boris Johnson ha definito il discorso di Putin un «segnale molto oscuro». ']"
854,news-902403,Il discorso di Putin: «L’Ucraina è parte della storia russa». E firma il riconoscimento del Donbass in diretta,https://www.open.online/2022/02/21/ucraina-donbass-discorso-putin-nazione,2022-02-21 20:49:00,"['Il discorso di Putin: «L’Ucraina è parte della storia russa». E firma il riconoscimento del Donbass in diretta\n', '\n', 'Il presidente russo ha riconosciuto le repubbliche separatiste di Donetsk e Lugansk davanti ai leader di questi territori\n', 'Un discorso lungo, fatto in diretta tv a tutta la popolazione. Un discorso che parte dal passato, ripercorre la storia della Russia e arriva a una concluse chiara. Vladimir Putin ha annunciato pubblicamente il riconoscimento delle repubbliche separatiste del Donbass, la regione al confine dell’Ucraina in cui da anni forze filo-russe si oppongono a Kiev. Un riconoscimento che il presidente russo ha firmato in diretta tv al termine del suo discorso. Durante la firma erano presenti anche i leader delle repubbliche separatiste di Donetsk e Lugansk. Putin ha esordito spiegando la posizione di Mosca sull’Ucraina: \n', 'L’Ucraina è parte integrante della storia russa. Sono persone e famiglie con cui abbiamo legami di sangue. Le persone di questo territorio sono stati chiamati russi e ortodossi. L’Ucraina è stata creata da Lenin, è stato il suo creatore e il suo architetto. Lenin aveva un interesse particolare anche per il Donbass». Putin ha contestato il fatto che l’Ucraina non è mai stato un Paese con una storia e un’identità chiara ma che la sua storia è sempre stata legata alla Russia: «L’Ucraina non è mai stato un vero Paese. È stato contaminato dai virus del nazionalismo, del nazismo e dalla corruzione degli oligarchi. L’Ucraina ha sempre rifiutato di riconoscere i legami storici con la Russia e non c’è da meravigliarsi quindi per quest’ondata di nazismo e nazionalismo. \n', 'Chiari gli attacchi alla Nato: \n', 'L’Ucraina ha già perso la sua sovranità, diventando serva dei padroni occidentali. Gli ucraini sono dominati solo da oligarchi interessati alle loro aziende ed a dividere l’Ucraina dalla Russia e non ai bisogni dei cittadini. Minacce permanenti sono arrivate dalle autorità ucraine per quanto riguarda l’energia. Continuavano a ricattarci sulle forniture energetiche e sono questi gli strumenti che hanno utilizzato nelle trattive con l’Occidente». Non mancano i passaggi sulle armi nucleari: «In Ucraina le armi occidentali sono arrivate con un flusso continuo, ci sono esercitazioni militari regolari nell’ovest dell’Ucraina, l’obiettivo è colpire la Russia. Le truppe della Nato stanno prendendo parte a queste esercitazioni, almeno 10 sono in corso, ed i contingenti Nato in Ucraina potrebbero crescere rapidamente. Kiev voleva le armi nucleari per aumentare la tensione. Ora userà la minaccia nucleare.']"
855,news-901765,Il mistero della lettera “Z” sui carri armati russi al confine con l’Ucraina – Il video,https://www.open.online/2022/02/21/russia-ucraina-lettera-z-carri-armati,2022-02-21 08:06:00,"['Il mistero della lettera “Z” sui carri armati russi al confine con l’Ucraina – Il video\n', '\n', 'Le lettere sono disegnate all’interno di un quadrato bianco sui mezzi in movimento. Forse hanno piani assegnati. Oppure si tratta di un segnale per evitare il fuoco amico\n', 'Una lettera Z appare sui carri armati russi e sulle file di convogli che si stanno muovendo verso il confine con l’Ucraina. A notarla i media britannici, tra cui il Telegraph. Le lettere sono disegnate all’interno di un quadrato bianco su carri armati, cannoni semoventi, camion di carburante e veicoli di rifornimento e l’ipotesi è che servano per determinare dei ruoli specifici in un qualche tipo di operazione militare. Il canale indipendente russo di Telegram Hunter’s Notes, che monitora da vicino i movimenti militari, ha affermato che «tutte le attrezzature (contrassegnate con “Z”) sono state viste vicino a Kursk e nella regione di Shebekino a Belgorod» al confine con l’Ucraina. Circa 200 veicoli militari sono stati avvistati nell’area, e poiché i contrassegni “Z” sono stati «applicati frettolosamente», il canale suggerisce che «abbiamo a che fare con un certo gruppo di truppe a cui sono stati assegnati compiti e piani per il prossimo futuro». \n', 'Altre ipotesi suggeriscono che la sigla serva a proteggere le forze russe dal fuoco amico dei separatisti del Donbass, in caso di invasione. I carri militari hanno sfilato per le strade di Shebekino, 28 chilometri a sud-est di Belgorod. E le immagini sono finite su Tik-Tok. . Secondo l’analista Rob Lee, che ne ha parlato su Twitter, la «Z» potrebbe riferirsi a diversi contingenti assegnati all’invasione: «Sembra che le forze russe vicino al confine stiano dipingendo dei marcatori, in questo caso una lettera, per identificare diversi livelli e task force». Le teorie più fantasiose hanno invece spiegato la «Z» collegandola al nemico numero uno della Russia, il presidente ucraino Zelensky. ']"
856,news-901689,Ucraina-Russia: il vertice tra Biden e Putin e le immagini delle nuove truppe di Mosca al confine – Il video,https://www.open.online/2022/02/21/ucraina-russia-foto-truppe-confine,2022-02-21 04:42:00,"['Ucraina-Russia: il vertice tra Biden e Putin e le immagini delle nuove truppe di Mosca al confine – Il video\n', '\n', 'La Francia propone un incontro per la pace. Ma Washigton crede all’attacco di Mosca: ha schierato l’artiglieria e costruito ospedali da campo\n', 'Un vertice tra Joe Biden, Vladimir Putin ed Emmanuel Macron per tentare l’ultima mediazione sull’Ucraina. Ma senza che siano chiare le modalità del compromesso da raggiungere. La proposta viene dalla Francia ed è stata accettata dagli Usa. Ma «a patto che la Russia non abbia invaso nel frattempo l’Ucraina». Mentre secondo la Cnn il 75% delle forze di Mosca è schierato per l’attacco. E ieri l’ex capo della Cia generale David Petraeus ha spiegato perché Washington crede all’attacco di Mosca: ha schierato i supporti per l’artiglieria, costruito gli ospedali da campo e portato le sacche di sangue. «Non ce n’è bisogno per un’esercitazione, servono in caso di invasione», ha sostenuto Petraeus. \n', 'Le foto satellitari \n', 'Parigi e la Casa Bianca hanno affermato che i dettagli del vertice saranno elaborati dal segretario di Stato americano Antony Blinken e dal ministro degli Esteri russo Sergei Lavrov nel loro prossimo incontro previsto per il 24 febbraio. Il ruolo dell’Ucraina appare tuttora incerto. Secondo la Reuters un funzionario dell’amministrazione Biden ha affermato in una email che il vertice era ancora virtuale visto che i tempi e il formato sono ancora da definire. Mentre Michael McFaul, ex ambasciatore degli Stati Uniti in Russia, ha detto su Twitter che Putin e Biden dovrebbero invitare Zelenskiy a unirsi. Ma la portavoce della Casa Bianca Jen Psaki ha affermato che intanto la Russia sta portando avanti i preparativi per un assalto a breve e su larga scala. \n', 'Tra i segnali della prossima invasione ci sono le immagini rilasciate da Maxar Tecnologies, azienda di tecnologie spaziali con sede a Westminster in Colorado. Le immagini satellitari mostrano nuovi schieramenti di truppe russe e di equipaggiamento militare vicino al confine ucraino. E nuovi schieramenti sul campo di equipaggiamenti corazzati. Insieme a truppe in partenza da siti militari esistenti in foreste e campi che si trovano in un raggio di 20 miglia dal confine russo con l’Ucraina. Le nuove foto, scattate domenica e pubblicate da Reuters, sembrano mostrare le tracce di veicoli che tagliano i campi innevati circondati da boschi e delimitati da strade, con diversi edifici visibili. L’analisi delle foto, oltre ad altre scattate il 13 febbraio, indica il movimento di truppe ed equipaggiamenti vicino a tre località della Russia sudoccidentale, secondo la compagnia satellitare.\n', 'L’Ucraina non ci crede \n', '«Oggi, la maggior parte delle unità di combattimento e delle attrezzature di supporto a Soloti sono partite e in tutta l’area sono visibili tracce di veicoli e alcuni convogli di equipaggiamento corazzato», ha dichiarato Maxar. «Alcune attrezzature sono state dispiegate anche a est della vicina Valuyki, in Russia. In un campo a circa 15 chilometri a nord del confine con l’Ucraina. Inoltre, una serie di nuovi schieramenti sul campo si sono osservati anche a nord-ovest di Belgorod (gli schieramenti sono a circa 30 chilometri dal confine con l’Ucraina). Con gran parte delle attrezzature e delle truppe posizionate all’interno o vicino ad aree boschive», ha affermato l’azienda statunitense.\n', 'Ma l’Ucraina continua a non ritenere che ci sia un pericolo imminente di un’invasione russa, secondo quanto affermato dal ministro della Difesa Oleksiy Reznikov. La Russia, ha sottolineato Reznikov parlando all’emittente TSN Tyzhden, non ha ancora organizzato formazioni d’attacco tra le sue forze schierate vicino ai confini dell’Ucraina. E quindi è inappropriato dire che un’invasione potrebbe iniziare domani o dopodomani. Anche se ciò, ha aggiunto il ministro, «non significa che non ci sia alcuna minaccia» e che un attacco non possa avvenire più tardi. Non è la prima volta, nelle ultime settimane, che le autorità di Kiev smentiscono le previsioni degli Usa su un attacco imminente contro l’Ucraina. ']"
857,news-901643,"Ucraina, pesanti bombardamenti a Est. I filorussi accusano: «Kiev non sta rispettando il cessate il fuoco» – I video",https://www.open.online/2022/02/21/crisi-ucraina-bombardamenti-est-filorussi-vs-kiev-non-rispetta-cessate-il-fuoco-video,2022-02-21 00:42:00,"['Ucraina, pesanti bombardamenti a Est. I filorussi accusano: «Kiev non sta rispettando il cessate il fuoco» – I video\n', '\n', 'I portavoce delle milizie filorusse delle Repubbliche del Donetsk e del Lugansk accusano l’esercito ucraino di aver intensificato l’attività al confine orientale\n', 'Non si placa la tensione al confine tra Russia e Ucraina, in particolare nei territori dalla Repubblica popolare di Donetsk e dalla vicina Repubblica popolare di Lugansk. Secondo quanto riportato da Rt, il network informativo finanziati direttamente da Mosca, diverse aree delle due regioni sono state oggetto di pesanti colpi di artiglieria durante l’intera giornata, intensificandosi sempre più nella notte. Eduard Basurin, portavoce delle milizie della Repubblica separatista di Donetsk, ha riferito che «la situazione sta peggiorando rispetto ai giorni scorsi: abbiamo rilevato circa 700 colpi esplosi nella sola giornata di domenica». Anche Ivan Filippenko, portavoce delle milizie della Repubblica separatista di Lugansk, ha riferito una situazione simile, sostenendo che le unità delle forze speciali ucraine sono state dispiegate sulla linea di contatto. Da giorni le due repubbliche separatiste filorusse accusano Kiev di mancato rispetto dagli accordi sul cessate il fuoco del 2014-15, mentre l’esercito ucraino ha negato le accuse.\n', 'Secondo quanto riportato dall’Osce, l’Organizzazione per la sicurezza e la cooperazione in Europa, in una nota riportata dall’agenzia russa Tass, «in Ucraina nelle ultime ore si è registrato un aumento dell’uso di armi pesanti, vietate dagli accordi di Minsk, nella regione Donbass con conseguente aumento del numero di vittime e danni. Mettere a rischio la vita della popolazione civile è inaccettabile: si sollecitano le parti a ritirare le armi pesanti dalla zona di sicurezza, ad aderire al cessate il fuoco e a proteggere i civili». Inoltre, «le autoproclamate Repubbliche popolari di Donetsk e Lugansk riferiscono di bombardamenti più massicci da parte dell’esercito ucraino negli ultimi mesi: non ci sono notizie di morti, ma una donna civile è rimasta ferita e il bombardamento ha danneggiato alcune strutture civili».']"
858,news-900795,"Crisi Ucraina, Macron e Putin: «Lavorare per il cessate il fuoco», ma la Cbs: «Da Mosca c’è l’ordine di invadere»",https://www.open.online/2022/02/20/crisi-ucraina-20-febbraio,2022-02-20 22:55:00,"['Crisi Ucraina, Macron e Putin: «Lavorare per il cessate il fuoco», ma la Cbs: «Da Mosca c’è l’ordine di invadere»\n', '\n', 'Secondo le principali testate televisive americane, nonostante la trattativa in corso, la Russia sarebbe ormai prossima a invadere l’Ucraina. Nel pomeriggio si è svolto un colloquio tra Putin e Macron. Intanto sul campo continuano le tensioni: oggi i filorussi parlano di due civili rimasti vittime degli attacchi\n', 'L’ambasciata degli Stati Uniti a Mosca ha lanciato un avvertimento agli statunitensi che vivono in\xa0Russia, consigliando loro di essere pronti lasciare il Paese\xa0in autonomia, in caso di attacco della Russia all’Ucraina. Nella comunicazione vengono menzionate «minacce di attacchi contro centri commerciali, stazioni ferroviarie e della metropolitana e altri luoghi affollati nelle grandi città\xa0russe, tra cui Mosca e San Pietroburgo». Nel messaggio agli statunitensi presenti in Russia, è stato dunque raccomandato di «prendere in considerazione piani di evacuazione dalla Russia che non richiedano l’assistenza delle autorità\xa0statunitensi».\xa0\n', 'Il ministro della Difesa ucraino: «Inopportuno parlare di invasione nei prossimi giorni»\n', 'Parlare di un’invasione russa «nei prossimi giorni è inopportuno». A dirlo è il ministro della Difesa ucraino, Oleksiy Reznikov. “«A oggi – ha riferito all’emittente Ictv – la nostra intelligence non registra che truppe offensive russe siano preparate per un’invasione, ma questo non vuol dire che non lo possano fare se lo vogliono entro una-due settimane, dipende dai loro piani. Questo – ha proseguito – non significa però che non vi sia alcuna\xa0minaccia: ricordo ai nostri alleati che la minaccia esiste dal 2013». \n', 'Cnn: «75% delle forze russe posizionate per attacco»\n', 'La Russia ha quasi il 75 per cento delle sue forze convenzionali in posizione contro l’Ucraina. A darne notizia è l’emittente americana Cnn, citando come fonte un dirigente statunitense che sarebbe a conoscenza diretta delle informazioni di intelligence a riguardo. Secondo quanto riportato, a circa 60 chilometri dal confine con l’Ucraina sarebbero stati posizionati 120 dei 160 gruppi tattici di battaglione russi, numero che equivale appunto al 75 per cento delle principali unità da combattimento del Cremlino. Mosca starebbe dunque mobilitando contro Kiev 35 dei 50 battaglioni per la difesa aerea, 500 tra caccia e caccia bombardieri e anche 50 bombardieri medio-pesanti. Stando ad altre fonti, gli Usa avrebbero addirittura informazioni di intelligence secondo cui i comandanti russi hanno ricevuto ordine di procedere con un’invasione dell’Ucraina. Il corrispondente della Cbs per la sicurezza nazionale David Martin ha fatto sapere che i comandanti sul terreno starebbero facendo piani specifici su come manovrare nei loro settori di battaglia. Stando a quello che ha raccontato durante la trasmissione Face the Nation i comandanti sul terreno starebbero programmando come manovrare le proprie truppe nei diversi settori.  \n', 'Macron e Putin: «Lavorare al cessate il fuoco nel Donbass»\n', 'Il colloquio telefonico tra Emmanuel Macron e Vladimir Putin, considerato l’ultimo tentativo per evitare il conflitto, si è concluso dopo quasi due ore di confronto nel pomeriggio di oggi, 20 febbraio. I due leader, a quanto riferisce l’Eliseo, sono d’accordo sulla necessità di lavorare al cessate il fuoco nell’Ucraina Orientale. Macron e Putin hanno avuto un colloquio produttivo, ha fatto sapere Parigi, perché i due leader si sono detti d’accordo sulla necessità di lavorare urgentemente al cessate il fuoco nel Donbass. Putin però ha fatto sapere di aver specificato che l’aumento della tensione è causato dalle “provocazioni” da parte dell’Ucraina. Subito dopo il presidente francese ha chiamato l’omologo ucraino Volodymyr Zelensky. Manovre diplomatiche che mirano a raggiungere la distensione nell’area, dopo le ripetute violazioni del cessate il fuoco registrate tra sabato e domenica. «Vogliamo che si intensifichi il processo di pace – è il tweet di Zelensky -. Sosteniamo la convocazione urgente di una riunione del gruppo di contatto trilaterale (Ucraina, Russia, Osce) e l’introduzione immediata di un cessate il fuoco».\n', 'Unicef: «Mezzo milioni di bimbi con problemi psicologici»\n', '«In Ucraina Orientale quasi 430.000 bambini vivono con cicatrici psicologiche e hanno bisogno di un sostegno continuo per affrontare il trauma emotivo di crescere in un conflitto prolungato, che va avanti da 8 anni». Questa denuncia del portavoce dell’Unicef per l’Italia, Andrea Iacomini. «Le scuole e gli asili non sono un bersaglio e dovrebbero essere un luogo sicuro per i bambini dell’Ucraina per imparare e crescere. Più di 750 scuole purtroppo ad oggi sono state danneggiate dall’inizio del conflitto su entrambi i lati della linea di contatto», ha spiegato. «I bambini in Ucraina Orientale vivono in uno in uno dei tratti di terra al mondo più contaminati dalle mine. Ogni giorno, vivono, giocano, vanno e tornano da scuola in aree disseminate di mine, ordigni inesplosi e altri residuati bellici esplosivi mortali. E’ tanto pericoloso quanto inaccettabile. Chiediamo in queste ore drammatiche di proteggere i bambini dagli attacchi», ha concluso.\n', 'Botta e risposta Usa-Russia\n', '\n', 'Il tuo browser non supporta il tag iframe\n', 'Video di Agenzia Vista/Alexander Jakhnagiev\n', 'La vicepresidente Usa, Kamala Harris, durante un briefing con la stampa sulla conferenza sulla Sicurezza di Monaco, ha dichiarato: «Crediamo che Putin abbia preso la sua decisione. Punto». Secondo Harris, l’Europa è sull’orlo di una possibile «guerra». Accuse respinte dal Cremlino, che attraverso il portavoce di Putin, Dmitry Peskov ha ribadito: «Non c’è alcun motivo per la Russia di attaccare nessuno». In un’intervista all’emittente statale Russia 1, Peskov ha poi esortato i Paesi occidentali: «a tornare a essere ragionevoli. Vi esortiamo a porvi la domanda: che senso ha che la Russia attacchi qualcuno».\n', 'I separatisti denunciano due vittime civili per gli attacchi di Kiev\n', 'La milizia dell’autoproclamata Repubblica popolare di Lugansk sostiene che almeno due civili sarebbero stati uccisi nei bombardamenti di questa notte messi a segno dalle truppe di Kiev, che tentavano di sfondare nel villaggio di Pionerskoye, a 7 km dal confine con la Russia. Secondo quanto riporta l’agenzia russa Tass, i militari del Luganks considerano quella di questa notte una rappresaglia dopo che ieri 19 febbraio sono morti due militari dell’esercito ucraino durante gli scontri nel Donbass. I bombardamenti di questa notte avrebbero anche distrutto cinque edifici. Il dipartimento della difesa dei separatisti di Lugansk dicono che le truppe di Kiev hanno attraversato il fiume Seversky con il sostegno dell’artiglieria, per poi attaccare le postazioni dei miliziani separatisti: «Ma l’attacco è stato respinto». \n', 'Dal Donbass quasi un milione chiedono il passaporto russo\n', 'Nelle ultime 24 ore dalle regioni filorusse nella parte orientale dell’Ucraina sono state evacuate almeno 40 mila persone. Secondo l’agenzia Interfax, i profughi arrivati dal Donbass nella regione russa di Rostov sono stati accolti prevalentemente in 92 centri di accoglienza temporanea, come ha spiegato il ministro ad interim per le situazioni di emergenza del Cremlino Alexander Chupriyan: «Sono più di 40 mila le persone che hanno dovuto lasciare le regioni limitrofe e sono arrivate in Russia». L’evacuazione dal Donbass è scattata dopo l’appello dei vertici delle autoproclamate repubbliche separatiste, che hanno invitato donne e bambini a lasciare il Donbass, invitando gli uomini a tenersi pronti a combattere. Il Cremlino avrebbe messo a disposizione diversi autobus, oltre all’offerta di 10 mila rubli, circa 120 euro, per ogni profugo. Nella guerra di propaganda tra Russia e Ucraina arriva poi la notizia rilanciata dall’agenzia russa Tass secondo cui quasi un milione di ucraini residenti nel Donbass avrebbe chiesto la cittadinanza russa. Finora, spiega l’agenzia, sono già 770 mila quelli che l’hanno ricevuta. A riferirlo è il deputato della Duma di Stato della regione di Rostov, Viktor Vodolatsky: «Il numero totale di coloro che hanno presentato domanda è di circa 950 mila. Le persone ora continuano a rivolgersi ai servizi di migrazione e a scrivere domande per ottenere la cittadinanza russa».\n', 'Notte di bombardamenti nel Donbass\n', '\n', 'Il tuo browser non supporta il tag iframe\n', 'TELEGRAM | Un video pubblicato dal canale Telegram «Donbass decide», in cui i separatisti scrivono: «Distretto Kievsky di Donetsk ora. La terza ora della notte, i residenti di Donetsk ascoltano le esplosioni dei proiettili e l’abbaiare dei cani»\n', 'Dalla mezzanotte in Italia fino all’alba le truppe ucraine avrebbero continuano a bombardare il territorio dell’autoproclamata Repubblica popolare di Donetsk, compresa la città principale dell’area. A denunciato sono fonti dei separatisti raccolte dall’agenzia russa Tass, secondo cui gli attacchi sono partiti da poco dopo la mezzanotte in Italia, con sei bombardamenti che hanno preso di mira anche l’insediamento di Staromikhailovka, a ovest di Donetsk. Colpiti da colpi di mortaio anche i centri di Zaytsevo Yuzhnoye e Spartak. Un’ora dopo, la missione della Repubblica di Donetsk riferisce di altri sei bombardamenti, di cui due sarebbero andati a segno su Dokuchayevsk e Yelenkovka. Colpite altri 27 centri abitati nell’altra regione separatista, quella di Lugansk, dove ci sarebbero stati una cinquantina di attacchi da parte dell’esercito di Kiev: «in violazione del cessate il fuoco», denuncia la missione locale dei separatisti. Da ieri 19 febbraio le repubbliche separatiste hanno avviato una mobilitazione generale degli uomini, perché si tengano pronti a combattere, mentre prosegue l’evacuazione di massa di migliaia di donne e bambini verso la vicina regione russa di Rostov. Secondo il portavoce della milizia popolare di Lugansk, Ivan Filiponenko, le truppe ucraine schierate nel Donbass sono state messe «in piena allerta da combattimento», mentre il governo di Kiev continua il suo rafforzamento militare nell’area.\n', 'L’allarme di Johnson\n', 'In un’intervista alla Bbc dalla conferenza di Monaco, il premier britannico Boris Johnson ha dichiarato che le prove finora raccolte dalle intelligence occidentali suggeriscono che la Russia stia pianificando: «la più grande guerra in Europa dal 1945». Johnson ha poi aggiunto che secondo il presidente americano Joe Biden le forze russe hanno intenzione di entrare in Ucraina da Est, attraverso il Donbass, per lanciare un’invasione che circonderà Kiev. Johnson è ormai convinto che: «Ci sono tutti i segnali dicono che il piano è già in un certo senso iniziato».']"
859,news-900011,"Crisi Ucraina, Germania e Francia ai connazionali: «Lasciate il Paese con urgenza». La Nato trasferisce il personale fuori da Kiev",https://www.open.online/2022/02/19/crisi-ucraina-19-febbraio,2022-02-19 21:30:00,"['Crisi Ucraina, Germania e Francia ai connazionali: «Lasciate il Paese con urgenza». La Nato trasferisce il personale fuori da Kiev\n', '\n', 'Gli uffici Nato restano operativi in Ucraina, ma secondo un funzionario l’evacuazione per il personale non essenziale è diventata necessaria: «per ragioni di sicurezza». Intanto salgono a due le vittime nell’esercito ucraino negli scontri in Donbass\n', '«L’Ucraina vuole la pace. L’Europa vuole la pace. La Russia non vuole attaccare. Chi di noi sta mentendo?», ha chiesto il presidente ucraino Volodymyr Zelensky in apertura del suo discorso alla Conferenza sulla sicurezza di Monaco. Il presidente ucraino ha poi aggiunto: «L’Ucraina rispetta gli accordi di Minsk e\xa0il cessate il fuoco concordato due anni fa, mentre in risposta riceve bombardamenti. Apprezziamo ogni tipo di aiuto – ha proseguito il presidente ucraino – ma tutti devono capire che non è l’Ucraina che deve richiederli, perché si tratta di aiuti che concorrono alla sicurezza dell’Europa e del mondo e l’Ucraina si è fatta scudo dell’Europa per otto anni: l’architettura della sicurezza globale è fragile e deve essere aggiornata e noi ci difenderemo con o senza partner». Il presidente Zelensky ha poi aggiunto: «L’Ucraina vuole un programma chiaro e realizzabile sui tempi per aderire alla Nato: siate onesti, se alcuni Paesi membri non vogliono l’Ucraina dentro l’Alleanza, porte aperte richiedono risposte aperte». \n', 'Quanto alle possibili sanzioni contro la Russia, il presidente ucraino ha spiegato che «il tema è stato già discusso: se mi dicono che l’attacco militare ci sarà al 100% io chiedo: Perché aspettare? A cosa servono le sanzioni dopo i bombardamenti o dopo l’occupazione?». Il presidente ucraino, tuttavia, non chiede ai Paesi occidentali di imporre subito le sanzioni, ma di dire apertamente «quali potrebbero essere le sanzioni che colpirebbero la Russia in caso di attacco». Il presidente ucraino ha infatti chiesto ai Paesi occidentali di «terminare la loro politica di acquiescenza» nei confronti di Mosca, chiedendo nuovamente un incontro al presidente russo Vladimir Putin: «Non so cosa voglia il presidente russo, ecco perché\xa0suggerisco di incontrarci». Nel corso del suo intervento, inoltre, Zelensky ha ribadito che il Paese «non sta andando nel panico: abbiamo un atteggiamento solido e coerente e stiamo evitando di cadere in ogni provocazione», sottolineando però che nella sola giornata di oggi due soldati ucraini sono stati uccisi e tre sono stati feriti sul fronte Orientale del Paese. \n', 'Via il personale Nato da Kiev: «Ma uffici restano operativi»\n', 'Un ulteriore segnale della tensione sempre più alta in Ucraina arriva dal trasferimento del personale della Nato nel Paese. Dopo che nei giorni scorsi diverse ambasciate europee hanno deciso di ridurre il proprio personale presente nella capitale ucraina, anche la Nato ha trasferito i proprio funzionari da Kiev alla città di Lviv, mentre altri sono stati riportati a Bruxelles per «ragioni di sicurezza. La notizia è stata confermata da Reuters che ha citato un funzionario dell’Alleanza atlantica e dal quotidiano norvegese VG. Secondo la fonte citata dall’agenzia: «La sicurezza del nostro personale è essenziale, perciò lo staff è stato trasferito». Gli uffici della Nato continueranno a essere operativi in Ucraina, ha chiarito il funzionario. \n', 'Kiev: «Un nostro soldato ucciso da colpo artiglieria»\n', 'L’Ucraina denuncia la morte di uno dei suoi militari in scontri con le milizie filorusse lungo la linea di contatto nell’est del Paese. Il militare sarebbe morto, dice l’esercito, ferito da schegge dopo un attacco dell’artiglieria pesante, intorno alle 9 ora locale. «Le Forze Armate ucraine manifestano sentite condoglianze ai parenti e agli amici del defunto», si legge in una nota pubblicata da Ukrinform. Nel nord della città di Donetsk, controllata dai ribelli filorussi, in Ucraina orientale, secondo quanto racconta una testimonianza riportata da Reuters, sono state udite «diverse esplosioni». Una cannonata sarebbe invece esplosa in territorio russo a un chilometro dal confine con l’Ucraina nella regione di Rostov sul Don: lo scrive l’agenzia Interfax. «L’esplosione è avvenuta a 300 metri da una casa nel villaggio di Mityakinskaya alle 4 di Mosca», ovvero le 2 in Italia. Non ci sono, secondo l’agenzia russa, morti né feriti, e a riferire dell’esplosione alle forze di sicurezza sono stati i residenti. E un secondo proiettile esploso è stato trovato sul territorio russo vicino al confine ucraino, secondo le agenzie di stampa russe Interfax e RIA. Il comitato investigativo russo fatto sapere di aver ordinato l’apertura di un’indagine in seguito a queste notizie. Intanto Lufthansa ha fatto sapere che da lunedì 21 febbraio sospenderà i voli verso Kiev e Odessa, in\xa0Ucraina.\n', 'L’appello della Germania ai connazionali\n', 'I cittadini tedeschi sono stati invitati a lasciare «d’urgenza» il Paese, prima che sia troppo tardi. L’appello è arrivato dal ministero degli Esteri della Germania, preoccupato dall’evolversi della situazione con «un conflitto militare» alle porte, che potrebbe scoppiare «in qualsiasi momento» e che, dunque, potrebbe mettere in pericolo i propri connazionali. La prima richiesta di lasciare il Paese era arrivata ai cittadini tedeschi, residenti in Ucraina, il 12 febbraio scorso. Appena 7 giorni fa.\n', 'L’allarme di Austin\n', 'Le truppe russe ammassate al confine con l’Ucraina «si stanno preparando a colpire» il paese, ha detto il segretario alla Difesa americano Lloyd Austin durante una visita in Lituania. «Si stanno schierando e si stanno preparando a colpire», ha detto il funzionario statunitense, aggiungendo che l’esercito russo «si sta muovendo nelle posizioni giuste per poter effettuare un attacco». Un convoglio dell’esercito tedesco di 130 soldati e 60 veicoli ha raggiunto la Lituania nei giorni scorsi, scrive Reuters, portando quasi la metà dei rinforzi previsti per il gruppo tattico della Nato a guida tedesca del paese, nel timore di un’invasione russa dell’Ucraina. Il presidente lituano Gitanas Nauseda dice di avere ricevuto assicurazioni dal cancelliere tedesco Olaf Scholz a Bruxelles sul fatto che i soldati tedeschi sono autorizzati a combattere per difendere la Lituania. «L’esercito tedesco è sul nostro territorio per difenderci, e se c’è una minaccia per la Lituania, sono davvero pronti a fare il loro dovere», dice Nauseda. La crisi ucraina ha portato la Nato a rafforzare la sua presenza sul lato orientale e quindi negli Stati membri, come la Lituania, più vicini a Russia o Ucraina.\n', 'Le esercitazioni «di deterrenza strategica» russa\n', 'Il presidente russo Putin sta supervisionando le nuove esercitazioni appena cominciate delle sue forze «di deterrenza strategica» russa. Insieme al suo omologo bielorusso Alexander Lukashenko sta osservando i lanci di missili balistici dal centro di controllo delle manovre: ad annunciarlo è il portavoce del Cremlino, Dmitry Peskov, secondo quanto riporta l’agenzia Ria Novosti. Il ministero della Difesa sostiene che si tratta di esercitazioni nucleari su larga scala per testare i missili balistici e da crociera. Sul campo anche le forze aerospaziali, il distretto militare meridionale, le forze missilistiche strategiche, le flotte del Mar Nero e del Nord. Secondo quanto si apprende, sono stati lanciati da unità navali della Flotta del Mar Nero e della Flotta settentrionale contro obiettivi navali e basati a terra un missile da crociera ipersonico, e duale Kinzhal, da un aereo da guerra, Kalibr, che ha una gittata di 2mila chilometri, e il missile ipersonico Zirkon. Dalla base di Plesetsk, nel nord del Paese, è stato lanciato anche un missile balistico intercontinentale Yars diretto alla Kamchatka, mentre nella regione di Astrakhan è stato lanciato un missile Iskander.\n', 'Aumentano le violazioni del cessate il fuoco\n', 'I separatisti filorussi e le forze armate ucraine si stanno accusando a vicenda di gravi violazioni del cessate il fuoco nell’Ucraina orientale, mentre crescono le paure per un’invasione russa. L’esercito ucraino parla di 66 colpi di mortaio, calibro 82 e 110 mm, fino alle 7 del mattino nelle città del fronte: si tratta di numeri particolarmente alti. I militari ucraini sostengono in una nota di «controllare la situazione» e «continuare la loro missione per respingere l’aggressione armata della Russia». Come sempre nel Donbass, Mosca nega alcun coinvolgimento formale nel conflitto, che definisce guerra civile interna all’Ucraina. Da otto anni però l’Organizzazione per la sicurezza e la cooperazione in Europa (Osce) sottolinea la regolarità dell’arrivo di armi dalla Russia. La regione separatista filorussa di Donetsk accusa Kiev di voler riprendere l’area e descrive la situazione come «critica» annunciando una «mobilitazione generale» insieme alla vicina regione di Lugansk. Gli osservatori dell’Osce testimoniano oggi di un “aumento drammatico” delle violazioni del cessate il fuoco: solo venerdì sarebbero state quasi 900. E il Centro congiunto di controllo e coordinamento sul cessate il fuoco (Jccc) registra almeno 300 proiettili di mortaio sparati contro l’autoproclamata repubblica di Donetsk. Sull’altro fronte, in qualità di osservatori delle manovre militari bielorusse-russe – dice il servizio stampa del ministero della Difesa a Minsk, ci sono anche rappresentanti delle forze armate di Lettonia e Lituania in Bielorussia.\n', 'Gli accordi di Minsk unica via d’uscita per la Cina\n', 'Il ministro degli Esteri cinese Wang Yi definisce gli accordi di Minsk «l’unica via d’uscita» per quanto sta accadendo. L’Ucraina, dice, non dovrebbe essere in prima linea nella competizione tra le grandi potenze. Per il ministro le parti in causa dovrebbero sedersi, discutere approfonditamente e improntare una tabella di marcia e un calendario per l’attuazione dell’accordo di Minsk. Per Wang restano da salvaguardare la sovranità, l’indipendenza e l’integrità territoriale di qualsiasi paese.\n', 'La diplomazia e l’agenda di Monaco\n', 'Intanto il Cremlino conferma che domenica 20 febbraio il presidente russo avrà una conversazione telefonica con il suo omologo francese Emmanuel Macron. Anche l’Eliseo aveva annunciato ieri il colloquio, per – si spiega – «evitare il peggio» in Ucraina. Macron oggi, sabato 19 febbraio, incontrerà anche il presidente ucraino Zelensky. Quest’ultimo oggi è atteso a Monaco di Baviera per prendere parte alla conferenza sulla sicurezza, ma sarà di ritorno a Kiev i giornata, spiega l’ufficio presidenziale ucraino. Zelensky, si spiega ancora, farà tutti gli incontri previsti a margine della conferenza di Monaco, a cui prende parte anche il ministro degli Esteri italiano Luigi Di Maio: qui la posizione di Kiev dovrebbe essere «illustrata sufficientemente in modo che le questioni legate all’Ucraina siano decise con l’Ucraina». Il presidente ucraino incontra a Monaco il premier britannico Boris Johnson, la vicepresidente americana Kamala Harris e il cancelliere tedesco Scholz. \n', 'Anche gli Stati Uniti a Monaco\n', '«L’ordine della sicurezza dell’Europa è sotto diretta minaccia in Ucraina», dice la vicepresidente americana Kamala Harris, intervenendo alla Conferenza sulla sicurezza di Monaco. «L’articolo 5 è sacrosanto». E «solo nell’unità transatlantica si può garantire la sicurezza in Europa». «Se l’obiettivo del Cremlino è avere meno Nato ai suoi confini, avrà solo più Nato. E se vuole dividere la Nato avrà solo un’alleanza ancora più unita», dice il segretario generale della Nato, Jens Stoltenberg. «Adotteremo tutte le misure necessarie per proteggere e difendere tutti gli alleati». Se la Russia «attaccherà l’Ucraina, la Nato si rafforzerà all’est dell’Europa», dice ancora Harris mettendo in guardia Mosca sul fatto che le eventuali reazioni non sarebbero solo di natura economica.\n', 'Scholz: «La diplomazia non fallirà a causa nostra»\n', '«Nel mio incontro con Putin ho detto molto chiaramente che ogni violazione della sovranità territoriale dell’Ucraina avrebbe costi molto alti per la Russia, politicamente, finanziariamente ed economicamente», ribadisce il cancelliere tedesco Olaf Scholz alla Conferenza di Sicurezza di Monaco. «E ho detto che la diplomazia non fallirà a causa nostra». L’ingresso dell’Ucraina nella Nato «non è in agenda e non lo sarà», aggiunge il cancelliere tedesco Olaf Scholz. Putin insiste su questo rischio, e «su questo dobbiamo argomentare in modo aperto sui fatti». Il dispiegamento delle forze russe sui confini è «completamente infondato»: «non bisogna essere naif», pur ribadendo l’apertura a ogni spiraglio per un negoziato con Mosca. \n', 'Johnson: «Putin pagherà cara ogni ulteriore invasione»\n', '«Il messaggio che sto portando alla Conferenza sulla Sicurezza di Monaco di Baviera oggi è che gli alleati devono parlare con una sola voce nel ribadire al presidente Putin il prezzo alto che pagherà per ogni ulteriore invasione russa dell’Ucraina», scrive su Twitter il primo ministro britannico, Boris Johnson, dall’aereo che lo sta portando in Germania. «Abbiamo bisogno di solidarietà occidentale per evitare spargimenti di sangue non necessari. La diplomazia può ancora avere la meglio».\n', 'Von der Leyen: «Un attacco costerebbe alla Russia un futuro prospero»\n', 'Un intervento militare in Ucraina «potrebbe costare alla Russia un futuro prospero», dice la presidente della Commissione europea, Ursula von der Leyen, alla Conferenza sulla Sicurezza di Monaco. \n', 'La Russia insiste\n', 'L’ambasciatore russo a Washington, Anatoly Antonov, ha dichiarato, secondo quanto riporta l’agenzia Tass, che l’accusa del presidente Usa Joe Biden alla Russia di essere responsabile per l’escalation in Ucraina è solo un tentativo di «sminuire» le richieste di sicurezza di Mosca. «Vorrei richiamare l’attenzione sulle ripetute dichiarazioni della leadership russa che noi non abbiamo alcun piano di aggressione nei confronti del popolo fratello dell’Ucraina. le affermazioni che la Russia sarebbe responsabile dell’escalation non può essere trattata in altro modo che come un tentativo di fare pressione e di sminuire le proposte russe sulle garanzie alla sicurezza», dichiara Antonov sul suo account Facebook, secondo la Tass. «Gli Stati Uniti continuano a imboccare l’opinione pubblica con palesi bugie», come il racconto che «fa della nostra disponibilità ad accogliere pacifici residenti del Donbass che temono per la propria vita un elemento di propaganda che servirebbe a giustificare una ‘imminente invasione’ dell’Ucraina». Per Antonov, è «un nuovo capitolo della campagna di disinformazione contro la Russia».\n', 'Rifugiati del Donbass in Russia\n', 'Nel frattempo il primo treno con più di mille rifugiati del Donbass è arrivato nella regione russa di Rostov, al confine con l’Ucraina. Ne danno notizia le ferrovie del Caucaso del nord, citate da Interfax. Dal governatore della regione, Vasilij Golubev, è arrivato in queste ore un appello a Putin e la richiesta di fornire assistenza di emergenza all’area proprio a causa dell’ingente afflusso di rifugiati dal Donbass, spiega il portavoce del Cremlino, Dmitrij Peskov, secondo quanto scrive l’agenzia Nova. «Putin ha parlato al telefono con il ministro ad interim per le situazioni di emergenza, Alexander Chupriyan, e gli ha ordinato di volare urgentemente nella regione di Rostov», dice Peskov. Verranno creati alloggi e forniti pasti caldi e cure mediche, assicura. I leader delle autoproclamate repubbliche popolari di Donetsk e Luhansk, adducendo come ragione presunti piani dell’esercito ucraino di invadere i loro territori, hanno infatti annunciato l’evacuazione dei residenti in Russia. Evacuazione che è già cominciata e che è partita dai bambini degli orfanotrofi della città. E sono circa 25 mila le persone che avrebbero già lasciato la Repubblica popolare di Lugansk da sole, mentre altre 10mila si muoveranno in convogli organizzati, dice, secondo la Tass, il ministro per le situazioni di emergenza della repubblica separatista, Yevgeny Katsavalov.\n', 'A Lugansk? «È tutto normale»\n', '«Interessante contrasto con i media statali russi che mostrano persone che sarebbero fuggite da Luhansk. Una giornalista di Dom Kanal, sul lato controllato dall’Ucraina, in un posto di blocco a Luhansk, parla con una residente che racconta come tutto sembri normale lì, tranne per il fatto che gli sportelli automatici non hanno soldi», twitta il giornalista Glenn Kates.\n', 'February 19, 2022\n', 'Foto in copertina: ANSA/Laurence Figà-Talamanca']"
860,news-900551,"Crisi Ucraina, l’esercito di Kiev accusa i filorussi del Donbass: «Bombardano un convoglio di aiuti umanitari» – I video",https://www.open.online/2022/02/19/crisi-ucraina-esercito-russo-vs-filorussi-donbass-bombardato-convoglio-umanitario-video,2022-02-19 19:03:00,"['Crisi Ucraina, l’esercito di Kiev accusa i filorussi del Donbass: «Bombardano un convoglio di aiuti umanitari» – I video\n', '\n', 'Il valico dovrebbe essere utilizzato per la circolazione dei civili\n', 'L’esercito di Kiev ha pubblicato un video in cui vengono mostrati i bombardamenti da parte delle forze filorusse vicino il check-point di Shchastia, a Nord della città di Luhansk, controllata dai ribelli. «L’infrastruttura del corridoio stradale, che dovrebbe essere utilizzato per la circolazione della popolazione civile, è danneggiata»,\xa0ha aggiunto il Servizio di frontiera di Stato ucraino. Il ministero degli Esteri di Kiev ha dichiarato che la Russia ha colpito un convoglio umanitario dell’Onu, mentre tornava dal territorio controllato dai separatisti.\xa0L’attacco, secondo Kiev, ha rappresentato una «grave violazione» degli accordi sul cessate il fuoco. In un altro video, registrato dalle guardie di frontiera ucraine è possibile, sentire spari ed esplosioni intorno al checkpoint sul fronte orientale ucraino. \n', '\n', 'Il tuo browser non supporta il tag iframe']"
861,news-900451,"Venti di guerra nel Donbass, il portavoce dell’esercito di Donetsk: «Così l’Ucraina ci sta attaccando: siamo pronti» – Il video",https://www.open.online/2022/02/19/crisi-ucraina-donbass-portavoce-esercito-donetsk-video,2022-02-19 17:12:00,"['Venti di guerra nel Donbass, il portavoce dell’esercito di Donetsk: «Così l’Ucraina ci sta attaccando: siamo pronti» – Il video\n', '\n', 'La milizia popolare è pronta a respingere l’eventuale aggressione ucraina. Tutte le unità militari sono già operative\n', 'Il portavoce della milizia del popolo di Donetsk (l’autoproclamata repubblica filorussa) ha presentato – come si vede in questo video pubblicato su Twitter – un’infografica di quelli che lui ha definito essere «i piani dell’Ucraina per un’operazione offensiva» che inizierebbe con bombardamenti a 10-15 km dal territorio controllato dai ribelli. La milizia popolare, dunque, si dice pronta a respingere l’eventuale aggressione ucraina. Tutte le unità militari sono già operative, ha spiegato il portavoce dell’esercito di Donetsk Eduard Basurin. «In caso di aggressione ucraina, le loro perdite supereranno la portata delle operazioni fallite del 2014-2015», ha concluso Basurin.']"
862,news-900009,Le foto dei resti di una granata esplosa nel territorio russo di Rostov a un km dal confine ucraino,https://www.open.online/2022/02/19/ucraina-russia-granata-esplosa-rostov-foto,2022-02-19 10:01:00,"['Le foto dei resti di una granata esplosa nel territorio russo di Rostov a un km dal confine ucraino\n', '\n', 'Nella mattinata del 19 febbraio sono stati fotografati i resti di quella che pare essere una granata esplosa in territorio russo. Secondo i filorussi sarebbe opera degli ucraini\n', 'Un episodio, registrato oggi 19 febbraio 2022, che potrebbe essere sfruttato come pretesto per l’inizio del conflitto armato tra Russia e Ucraina. Oltre ai conflitti interni registrati da mesi nel territorio ucraino, come quello recente che ha visto come protagonista un asilo a Stanytsia Luhanska, questa mattina sono stati rinvenuti dei resti di una granata nel distretto di Tarasovsky, nella regione russa di Rostov, a 1 km dal confine ucraino.\n', 'Secondo gli admin del canale Telegram filorusso Akutin.Dpr.ru, che avevano accusato gli ucraini di aver inscenato il bombardamento l’asilo per dare la colpa ai separatisti, si tratterebbe di un ordigno lanciato dall’esercito ucraino.']"
863,news-899923,Il “lancio della mangusta”: i video dei leader filorussi del Donbass risalgono a due giorni prima dell’evacuazione,https://www.open.online/2022/02/19/ucraina-russia-video-donbass-evacuazione,2022-02-19 09:32:00,"['Il “lancio della mangusta”: i video dei leader filorussi del Donbass risalgono a due giorni prima dell’evacuazione\n', '\n', 'I leader delle autoproclamate repubbliche di Donetsk e Lugansk avevano realizzato i loro filmati con gli annunci il 16 febbraio. Lo rivelano i metadati, probabilmente modificati nei video successivi\n', 'Risalirebbe al 19 febbraio 2022 il video appello per la mobilitazione generale ad opera del capo dell’autoproclamata Repubblica popolare di Donetsk, Denis Pushilin. Pubblicato alle 7 del mattino (ora italiana) tramite il suo canale Telegram, sembra non essersi affatto cambiato d’abito dal precedente annuncio pubblicato il 18 febbraio nel quale invitava i cittadini di Donetsk ad evacuare la regione e dirigersi verso la Russia. C’è un problema: quest’ultimo video è stato realizzato il 16 febbraio, due giorni prima. Stessa sorte per il suo omonimo Leonid Pasecnik, leader filorusso della autoproclamata Repubblica di Lugansk, nel quale si scopre quello che potrebbe essere il nome dell’operazione: “Lancio della mangusta”. Dal canale Telegram di Pushilin erano stati caricati 3 video in data 18 febbraio 2022, due il più oltre a quello relativo all’evacuazione, dove il leader dell’autoproclamata Repubblica di Donetsk interviene insieme al suo “Ministro della protezione civile” Aleksej Aleksandrovic e all’amministratore di Donetsk Alexey Valerievich.\n', 'I metadati dei video\n', 'Nonostante la data di pubblicazione, risulta che il file del primo video condiviso, caricato su Telegram senza alcuna compressione e con tutti i suoi 268 MB, è stato realizzato con Adobe Premier Pro 2020 il 16 febbraio 2022 alle ore 17:07 ora locale ucraina. Lo rivelano i metadati contenuti nel file stesso.\n', 'Diversi utenti se ne erano accorti, attirando l’attenzione di Aric Toler di Bellingcat, il quale si era accorto della stessa particolarità nel video di Leonid Pasecnik, leader filorusso della autoproclamata Repubblica di Lugansk, risulta pubblicato il 18 febbraio ma realizzato due giorni prima. Il video era stato caricato dal canale Telegram “Centro informazioni di Lugansk” il 18 febbraio 2022, ma i metadati del file da 214 MB non mentono: 16 febbraio 2022 e realizzato con Adobe Premiere Pro CC 2014.\n', 'La cartella “Lancio della mangusta”']"
864,news-899909,"Ucraina, l’appello di Donetsk e Luhansk alla mobilitazione: «Gli uomini che sanno usare un’arma difendano le loro famiglie» – Il video",https://www.open.online/2022/02/19/ucraina-russia-appello-donetsk-video,2022-02-19 07:40:00,"['Ucraina, l’appello di Donetsk e Luhansk alla mobilitazione: «Gli uomini che sanno usare un’arma difendano le loro famiglie» – Il video\n', '\n', 'Denis Pushilin chiama a raccolta i cittadini: «L’Ucraina pronta ad attaccare»\n', 'Il capo dell’autoproclamata Repubblica popolare di Donetsk, Denis Pushilin, ha annunciato la mobilitazione generale. Lo scrive l’agenzia russa Ria Novosti mentre su Twitter circola un video dell’ultimo discorso di Pushilin. In un messaggio pubblicato sul canale Telegram ufficiale delle autorità della regione separatista Pushilin ha dichiarato: «Invito i nostri connazionali riservisti a recarsi ai commissariati militari. Oggi ho firmato un decreto sulla mobilitazione generale. Faccio appello a tutti gli uomini che sappiano tenere in mano un’arma a difendere le loro famiglie, i loro figli, le mogli e le loro madri. Insieme raggiungeremo la vittoria desiderata e necessaria per tutti noi. Proteggeremo il Donbass e tutto il popolo russo». Intanto per tutta la notte è proseguita l’evacuazione da Donetsk e Luhansk, l’altra regione separatista del Donbass, della popolazione civile verso i valici di frontiera con la Russia. Nel video messaggio Pushilin ha esortato i connazionali “in riserva” a recarsi «ai commissariati militari. Oggi – ha spiegato – ho firmato un decreto per la mobilitazione generale». Secondo Pushilin, il presidente ucraino Volodymyr Zelensky ordinerà presto ai militari di lanciare un’offensiva nel Donbass per invadere il territorio delle autoproclamate repubbliche separatiste. Anche il leader dell’autoproclamata repubblica popolare di Luhansk, Leonid Pasechnik, ha firmato l’ordine di mobilitazione generale. ']"
865,news-899883,"Ucraina-Russia, perché la guerra di Putin è imminente: «Pronti caccia, tanks e missili balistici»",https://www.open.online/2022/02/19/ucraina-russia-guerra-imminente,2022-02-19 06:36:00,"['Ucraina-Russia, perché la guerra di Putin è imminente: «Pronti caccia, tanks e missili balistici»\n', '\n', 'Biden lancia l’allarme e dice che Putin sarà responsabile di «una scelta catastrofica e inutile». Gli scontri tra separatisti e Kiev tra Donbass e Lugansk. L’ipotesi invasione dal Mar Nero \n', 'Gli osservatori dell’Organizzazione per la sicurezza e la cooperazione europea (Ocse) hanno assistito a un «aumento drammatico» delle violazioni del cessate il fuoco nell’Ucraina orientale. Dove i separatisti filo-russi e le forze ucraine si scontrano dal 2014. E il presidente degli Stati Uniti Joe Biden, dopo ieri, anche oggi torna a denunciare i piani russi di invasione imminente dell’Ucraina: «Se la Russia andrà avanti sarà responsabile di una scelta catastrofica e inutile». Intanto gli Stati Uniti stimano che il numero di truppe russe dispiegate nell’Ucraina settentrionale, orientale e meridionale sia superiore a 150 mila unità. E da mercoledì osservano i movimenti delle truppe russe verso il confine. «Il 40-50% è in posizione di attacco. Si sono schierati in punti di raccolta tattici nelle ultime 48 ore», ha detto ad alcuni giornalisti un funzionario del Dipartimento della Difesa statunitense che ha chiesto l’anonimato.\n', 'I bombardamenti \n', 'I punti di raccolta tattici sono le aree vicine alla linea del fronte dove le unità militari si radunano prima di lanciare un’offensiva. Il funzionario ha affermato che venerdì Mosca aveva 125 battaglioni dell’esercito vicino ai confini ucraini, rispetto ai 60 in tempi normali e agli 80 all’inizio di febbraio. Gli scontri tra separatisti filorussi e forze ucraine e le dichiarazioni dei leader del Donbass e di Lugansk fanno parte della «campagna di destabilizzazione in corso». Mentre il segretario della Difesa Usa Lloyd Austin ha detto ad Abc che Vladimir Putin ha tutti gli elementi necessari per un’invasione di successo: «Non credo sia un bluff. Ha una serie di opzioni a sua disposizione e potrebbe attaccare in breve tempo». \n', 'Intanto la missione separatista presso il Centro congiunto di coordinamento e controllo per il cessate il fuoco nel suo canale Telegram ha affermato che le forze armate ucraine hanno violato il regime di cessate il fuoco all’interno dell’area di responsabilità della Repubblica popolare di Lugansk per 31 volte nelle ultime 24 ore. Secondo la missione LPR, i bombardamenti hanno preso di mira gli insediamenti di Prishib, Zhelobok, Zelyonaya Roscha, Molochny, Vesyolenkoye, Kalinovka, Sandzharovka, Kalinovo, Golubovskoye, Sokolniki, Rayevka, Vesyolaya Gora, Oboznoye, Zolotoye, Donetsky e Slavyanoserbsk. Le forze ucraine hanno utilizzato mortai da 82 mm e 120 mm. E poi lanciagranate anticarro SPG-9 montati e lanciagranate portatili RPG-7, lanciagranate automatici AGS-17 montati. Infine, una mitragliatrice di alto calibro e un’artiglieria da 122 mm.\n', 'L’invasione da Kiev al Mar Nero\n', 'Il Wall Street Journal scrive che l’aggressione russa all’Ucraina potrebbe coinvolgere un’ampia combinazione di caccia, tank, missili balistici e cyber attacchi. Con l’obiettivo finale di rendere impotente la leadership del Paese. Mentre Bryan Clark, analista militare dell’Hudson Institute, dice a La Stampa che la strategia di Putin prevede l’isolamento dell’Ucraina dal Mar Nero e l’attacco a Kiev. «Il Donbass è il cuore, la partita si gioca essenzialmente lì e nel fronte meridionale fra Mar di Azov e Mar Nero. Dalle basi russe e dalle navi, truppe anfibie possono sbarcare oltre la Crimea coperte dall’azione delle navi nel Mar Nero. Da qui andrebbero a Odessa sigillando di fatto la frontiera meridionale del Paese. A Nord c’è la barriera in Bielorussia, a Est il Donbass. L’Ucraina finirebbe in un lockdown, tagliata fuori dal Mar Nero. Non serve un’invasione su larga scala per generare questo blocco, ma bastano attacchi mirati, entrambi nel ventaglio delle opzioni russe». \n', 'Ieri l’agenzia statale russa Ria Novosti ha denunciato due esplosioni, tra cui quella di un oleodotto a Lugansk, ovvero una città sotto il controllo dei separatisti. Le autorità dei territori secessionisti filorussi hanno ordinato l’evacuazione dei civili in Russia. «Tutto questo è coerente con la strategia già utilizzata dai russi in passato. Che è quella di creare una falsa giustificazione per intervenire contro l’Ucraina», ha detto Biden dopo un altro incontro virtuale con i suoi alleati europei e Nato. «È cinico e crudele usare gli esseri umani come pedine. Lo fanno per distrarre l’attenzione del mondo dal fatto che la Russia sta preparando le sue truppe per un attacco», aveva detto poco prima un portavoce del Dipartimento della Difesa.\n', 'Foto copertina: Wsj']"
866,news-899133,"Crisi ucraina, Biden: «La Russia ha deciso di attaccare, ma per la diplomazia non è tardi». Macron vedrà Putin domenica",https://www.open.online/2022/02/18/crisi-ucraina-18-febbraio,2022-02-18 23:55:00,"['Crisi ucraina, Biden: «La Russia ha deciso di attaccare, ma per la diplomazia non è tardi». Macron vedrà Putin domenica\n', '\n', 'Il presidente americano ribadisce la compattezza dell’alleanza con i Paesi europei e minaccia il Cremlino: «In caso di attacco i costi saranno massimi»\n', 'Resta alta la tensione al confine tra Russia e Ucraina, malgrado gli incessanti tentativi di mediazione delle diplomazie occidentali e russe. Da un lato i Paesi occidentali stanno cercando di intraprendere la via diplomatica per risolvere la crisi nelle regioni del Donbass e del Lugansk, mentre l’Unione europea è in procinto di preparare, in caso di invasione russa dei territori ucraini, un pacchetto di sanzioni. Al contempo la Russia continua a rigettare le accuse che provengono da Occidente e, nel tentativo di aprire a una possibile soluzione diplomatica, come ribadito ieri dal ministro degli Esteri russo Sergey Lavrov «tutti i problemi non verranno risolti finché non ci metteremo d’accordo su alcuni punti: è importante non togliere dal pacchetto alcune cose, tra cui il non allargamento a Est della Nato». Oggi Lavrov ha dichiarato che Stati Uniti e Russia hanno compiuto pochi progressi sulle questioni centrali di sicurezza\n', 'Parallelamente, il segretario alla Difesa Usa Lloyd Austin ha dichiarato di prevedere «ulteriori forze russe in movimento» verso il confine ucraino. Michael Carpenter, ambasciatore degli Stati Uniti presso l’Osce, ha detto che la Russia ha concentrato fino a 190.000 militari «dentro e vicino» l’Ucraina, un numero di truppe significativamente più alto di quanto precedentemente noto. «Stimiamo che Mosca abbia probabilmente ammassato tra 169.000 e 190.000 soldati in Ucraina e nelle vicinanze rispetto ai circa 100.000 del 30 gennaio», ha detto Carpenter. L’indicazione della presenza di truppe «dentro» l’Ucraina, spiega il Guardian, è probabilmente un riferimento alle aree dell’Ucraina orientale controllate dai separatisti sostenuti dalla Russia.\n', 'Biden chiama gli alleati europei: «Costi massimi se la Russia attacca»\n', 'Gli Stati Uniti mantengono la convinzione che la Russia: «intenda attaccare l’Ucraina nei prossimi giorni, o nelle prossime settimane». A ribadirlo è il presidente americano Joe Biden, dopo una lunga telefonata con gli alleati europei con i quali ha confermato la «piena sintonia, nonostante i tentativi della Russia di dividerci». Su Twitter Biden ha poi spiegato di aver concordato con gli alleati il sostegno dell’Ucraina: «di continuare i nostri sforzi diplomatici, e affermato che siamo pronti a imporre costi massimi alla Russia se dovesse scegliere un ulteriore conflitto». L’impegno diplomatico della Casa Bianca continua, ha spiegato Biden: «perché per la diplomazia non è mai troppo tardi», ricordando il prossimo vertice previsto tra il segretario di Stato americano Antony Blinken e l’omologo russo Serhiei Lavrov il prossimo 23 febbraio: «A meno che i russi non invadano l’Ucraina», ha detto la portavoce della Casa Bianca Jen Psaki.\n', 'Nell’intervento di oggi dalla Casa Bianca, Biden ha poi accusato il Cremlino di voler cercare a tutti i costi un pretesto che scateni la reazione militare dell’Ucraina: «Non c’è niente di logico in questo, nel pensare che gli ucraini possano fare una cosa simile – ha detto riferendosi alle accuse russe di un attacco esteso in programma da parte dell’Ucraina – Sono tutte notizie false per giustificare un’azione militare. Le forze russe intendono attaccare nelle prossime settimane, nei prossimi giorni, noi ad alta voce stiamo ripetutamente chiedendo alla Russia di fermarsi. Se la Russia perseguirà i suoi obiettivi, provocherà morti inutili: noi non manderemo soldati al confine, noi abbiamo fornito aiuti all’Ucraina per la sua sicurezza da 650 milioni di dollari e garantito anche un miliardo di dollari di aiuto per la sua popolazione». \n', 'La risposta di Washington sull’autobomba: «È false flag»\n', 'Un portavoce del dipartimento di Stato Usa ha spiegato di non credere ai racconti sull’autobomba forniti dai ribelli filorussi: «È un caso di false flag». Nel gergo militare con questa formula si intende un attacco simulato che ha l’obiettivo di fornire un pretesto per un vero attacco. Il caso più famoso di false flag è l’incidente di Gleiwitz, nel 1939. In questa occasione la Germania orgnanizzò un finto attacco da parte della Polonia così da poterla invadere. Secondo Washington è esattamente questa la tattica che seguirà la Russia nelle prossime settimane. Se queste teorie fossero vere, significa che i militari filorussi che presidiano questa zona avrebbero fatto saltare l’autobomba per dire di essere sotto attacco e giustificare così un intervento di Mosca.\n', 'Autobomba a Donetsk\n', 'Una forte esplosione è stata segnalata nel centro di Donetsk, poco distante dal Palazzo del governo. Secondo i separatisti filorussi citati dall’agenzia Tass, si tratta di un’autobomba. L’intera città «ha sentito l’onda d’urto» ma, secondo Interfax, «non sono state segnalate vittime».\n', '\n', 'Il tuo browser non supporta il tag iframe\n', 'Secondo quanto riferito dell’agenzia di stampa\xa0Afp, ci sono stati numerosi bombardamenti vicino alla città di Stanytsia Luganska, il comune al confine orientale dell’Ucraina, dove già ieri era stato colpito un asilo. \n', 'Le autorità della Repubblica popolare di Donetsk, una della due entità separatiste filo-russe del Donbass, hanno accusato l’esercito ucraino di avere aperto il fuoco «30 volte» oggi contro il loro territorio. Un portavoce delle milizie separatiste, citato dalla Tass, ha affermato che gli ucraini hanno sparato con pezzi di artiglieria, mortai e carri armati. I leader dei separatisti nel Donetsk hanno poi ordinato l’evacuazione dei civili verso la Russia, mentre, secondo la Tass, il capo della Repubblica popolare di Lugansk ha fatto appello «a tutti gli uomini» a imbracciare le armi perché difendano l’entità separatista ucraina. \n', 'Parallelamente all’aumento delle tensioni, il presidente russo Putin ha denunciato un «peggioramento» della situazione nei territori del Donbass, nell’est dell’Ucraina. A darne notizia è l’agenzia russa Interfax. Secondo Putin, inoltre, gli occidentali troveranno «una scusa» per imporre le sanzioni alla Russia.\n', 'Putin ha incontrato il Consiglio di sicurezza nazionale\n', 'Il presidente russo Vladimir Putin ha incontrato e discusso con i membri del Consiglio di sicurezza nazionale «le crescenti tensioni» sul confine con l’Ucraina, sostenendo che queste siano «in larga misura sono provocate dall’estero». Durante la riunione sono state nuovamente discusse le garanzie di sicurezza chieste dalla Russia e presentate agli Stati Uniti e alleati, che costituiranno i temi di discussione nel corso dei prossimi colloqui con le controparti, tra cui l’incontro tra il presidente italiano Mario Draghi e il presidente russo. Dal Cremlino, inoltre, si rende nota la «grande preoccupazione» per gli scontri in corso nell’Est dell’Ucraina. Al contempo, la Russia ha annunciato che domani effettuerà, sotto la supervisione del presidente Putin, nuove esercitazioni che prevedono il lancio di missili balistici e da crociera e in cui saranno coinvolte le forze aerospaziali, il distretto militare meridionale, le forze missilistiche strategiche, le flotte del Mar Nero e del Nord. \n', 'L’Ucraina smentisce il ritiro di forze russe\n', '«Non è in atto nessun ritiro, anzi si sta registrando un movimento di forze e mezzi», ha detto il ministro della Difesa ucraino Oleksii Reznikov, in Parlamento: «Stiamo monitorando le unità russe e al momento registriamo circa 129 mila militari della componente terrestre, mentre aggiungendo i componenti dell’unità navale e aerea il loro numero arriva a uno schieramento di circa 149 mila uomini».\n', 'Lo scambio di accuse tra esercito e separatisti\n', 'Il ministero della Difesa ucraino ha reso noto oggi di aver registrato 60 violazioni del cessate il fuoco da parte dei separatisti filorussi nella regione del Donbass nelle ultime 24 ore. Un soldato è rimasto ferito, ha aggiunto il ministero. Al contempo, i separatisti filorussi dell’autoproclamata repubblica del Lugansk, nell’est dell’Ucraina, hanno accusato le forze governative di averli attaccati anche questa mattina con colpi di mortaio. Di conseguenza, in questo contesto di crescenti accuse reciproche di pesanti violazioni del cessate il fuoco tra esercito regolare e separatisti, che alimenta i timori per una provocazione che faccia scattare l’escalation militare.']"
867,news-899845,"Crisi ucraina, donne e bambini in fuga dalle regioni filo-russe: «Coda di 22 km al confine con la Russia» – I video",https://www.open.online/2022/02/18/crisi-ucraina-evacuazione-regioni-filo-russe-video,2022-02-18 22:47:00,"['Crisi ucraina, donne e bambini in fuga dalle regioni filo-russe: «Coda di 22 km al confine con la Russia» – I video\n', '\n', 'Dopo l’appello delle autorità locali, dalle regioni filo-russe dell’Ucraina è partita un’evacuazione di massa che sta riversando migliaia di donne e bambini nella regione russa di Rostov\n', 'Si sarebbe creata una coda di circa 22 km sul confine tra la regione separatista di Donetsk, nel Donbass, e la Russia. E ci sarebbero altre migliaia di persone pronte a partire, secondo fonti russe rilanciate dall’agenzia Tass, tra cui soprattutto donne e bambini. Le partenze sono aumentate dopo l’ordine di evacuazione lanciato dalle autorità locali. Lo stesso presidente russo Vladimir Putin ha messo a disposizione 10 mila rubli, cioè circa 120 euro, per ogni persona che ha deciso di lasciare le regioni filo-russe dell’Ucraina per trovare rifugio nella regione russa di Rostov. All’evacuazione di massa si accompagna l’appello dei gruppi separatisti perché gli uomini restino per combattere, proprio mentre la tensione nel Donbass e nel Lugansk sta toccando nuovi picchi. \n', '\n', 'Il tuo browser non supporta il tag iframe\n', 'A Donetsk un’autobomba oggi 18 febbraio ha colpito il palazzo governativo. Un’azione definita simulata dagli Stati Uniti che accusano da giorni Mosca di cercare la provocazione per giustificare l’intervento militare in Ucraina. Secondo il centro congiunto di comando delle forze ucraine, solo oggi i ribelli delle autoproclamate Repubbliche popolari di Donetsk e Lugansk hanno lanciato 45 attacchi, dopo che ieri erano stati colpiti un asilo e un liceo. I separatisti parlano invece di almeno 27 bombardamenti messi a segno dalle forze di Kiev. Nella regione di Rostov è atteso il ministro per le Emergenze del governo russo, Alexander Chupriyan, che dovrebbe predisporre un piano di fornitura di alloggi e pasti caldi per gli sfollati. \n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe\n', '\n', 'Il tuo browser non supporta il tag iframe']"
868,news-899065,"Russia, domani nuove esercitazioni davanti a Putin con lancio di missili balistici",https://www.open.online/2022/02/18/ucraina-russia-esercitazioni-missili-putin,2022-02-18 10:52:00,"['Russia, domani nuove esercitazioni davanti a Putin con lancio di missili balistici\n', '\n', 'Saranno coinvolte le forze aerospaziali, il distretto militare meridionale, le forze missilistiche strategiche, le flotte del Mar Nero e del Nord\n', 'Domani, sabato 19 febbraio, il presidente della Russia Vladimir Putin supervisionerà nuove esercitazioni delle sue forze di deterrenza strategica. Il ministero della Difesa ha fatto sapere che le manovre prevedono il lancio di missili balistici e da crociera. Nelle esercitazioni saranno coinvolte le forze aerospaziali, il distretto militare meridionale, le forze missilistiche strategiche, le flotte del Mar Nero e del Nord. Nei giorni precedenti i governi occidentali avevano avvertito che la Russia stava pianificando di tenere questo mese le sue esercitazioni strategiche annuali, chiamata Grom, che genere avvengono invece a fine estate. I governi occidentali avevano avvertito che la Russia stava pianificando di tenere questo mese le sue esercitazioni strategiche annuali, denominate Grom, che genere avvengono invece a fine estate. Le manovre delle forze di deterrenza strategica mirano a verificare la preparazione dei comandi militari e degli equipaggi dei sistemi missilistici, delle navi da guerra e dei bombardieri strategici per svolgere le loro missioni. Infine, i russi vogliono verificare l’affidabilità delle armi delle forze strategiche nucleari e convenzionali. ']"
869,news-898863,La Russia annuncia il ritiro di carri armati e bombardieri dalla Crimea. Gli Usa: «È un trucco»,https://www.open.online/2022/02/18/ucraina-russia-ritiro-crimea-usa,2022-02-18 08:24:00,"['La Russia annuncia il ritiro di carri armati e bombardieri dalla Crimea. Gli Usa: «È un trucco»\n', '\n', 'Il ministero della difesa russo dice che i mezzi sono tornati alla base. Ma gli Stati Uniti non ci credono \n', 'La Russia ha annunciato di aver ritirato altri carri armati schierati vicino al confine ucraino e dei bombardieri precedentemente dislocati nella penisola della Crimea. Lo ha annunciato il ministero della difesa russo: «Un altro treno militare che trasportava personale e attrezzature appartenenti alle unità di carri armati del distretto militare occidentale è tornato alla sua base permanente», ha comunicato il ministero. Intanto un portavoce della flotta russa ha annunciato il ritiro di dieci bombardieri Su-24 dalle base in Crimea. Oggi pomeriggio si svolgerà un vertice tra Biden e i leader di Ue. Il presidente Usa ha sentito Draghi anche ieri sera: hanno discusso degli «sforzi diplomatici e di deterrenza» in corso e riaffermato la prontezza a imporre «severi costi economici» alla Russia in caso di invasione. Ma secondo gli Usa gli annunci della Russia su un ritiro di parte dei suoi militari dal confine con l’Ucraina sono «un trucco deliberato per ingannare gli Stati Uniti e le altre potenze mondiale». Lo riporta il Washington Post citando fonti dell’intelligence americana, secondo le quali le forze russe sono continuate ad aumentare vicino al confine ucraino. Washington ha ottenuto «informazioni credibili» sul fatto che le dichiarazioni di Mosca su un ritiro dei militari «potrebbero essere parte di una campagna di disinformazione per ingannare» gli Usa, spiegano alcuni funzionari al Wp. ']"
870,news-898781,«Tre attacchi dell’Ucraina al villaggio dei ribelli filo-russi»,https://www.open.online/2022/02/18/russia-ucraina-attacchi-villaggio-petrivske,2022-02-18 07:26:00,"['«Tre attacchi dell’Ucraina al villaggio dei ribelli filo-russi»\n', '\n', 'Intanto il governo di Kiev ha fatto sapere di aver registrato sessanta violazioni del Cessate il Fuoco in 24 ore con il ferimento di un soldato \n', 'I ribelli dell’Ucraina orientale sostenuti dalla Russia hanno accusato il governo di Kiev di aver sparato con artiglieria e mortai in tre diversi incidenti, secondo quanto riportato dall’agenzia di stampa Interfax e ripreso da Reuters. La Repubblica popolare di Donetsk ha affermato che i colpi di granata hanno colpito il villaggio di Petrivske alle 5,30 del mattino ora locale. Intanto il governo ucraino ha fatto sapere di aver registrato sessanta violazioni del Cessate il Fuoco in 24 ore con il ferimento di un soldato. Kiev e i ribelli si stanno incolpando a vicenda per l’escalation di tensione successiva al ritiro delle forze russe dalla Crimea al termine dell’esercitazione militare che ha fatto prevedere un’invasione dell’Ucraina da parte della Russia. Giovedì scorso il Cremlino ha dichiarato di essere profondamente preoccupato per il riacutizzarsi della crisi in Ucraina e di seguire da vicino la situazione. Gli Stati Uniti hanno affermato che la Russia sta cercando un pretesto per la guerra. Un’altra autoproclamata repubblica ribelle, Luhansk, ha riferito di due colpi di mortaio venerdì mattina. Ieri alle ore 8,43 un buco si è aperto sul muro dell’Asilo 21 “La Favola” per un colpo di mortaio di calibro sconosciuto. Nell’edificio c’erano 20 alunni e 18 adulti ma alla fine il bilancio è stato per fortuna soltanto di tre feriti. ']"
871,news-897549,"Ucraina, l’anticipazione della Cnn: rimosso il ponte in Bielorussia",https://www.open.online/2022/02/17/ucraina-russia-ponte-bielorussia,2022-02-17 22:03:00,"['Ucraina, l’anticipazione della Cnn: rimosso il ponte in Bielorussia\n', '\n', 'Nelle ultime ore l’immagine del ponte era stata diffusa da diversi media. Ed è ancora mistero sulle reali intenzioni dell’esercito russo\n', 'Tutto rimosso. Secondo un’anticipazione della Cnn, il ponte tattico in costruzione in Bielorussia lungo il fiume Pripyat sarebbe stato rimosso. La posizione di questo ponte era strategica per l’esercito russo, visto che si trovava a meno di sette chilometri dalla frontiera con l’Ucraina. Nelle ultime ore le immagini di questo ponte erano circolate molto nei medi internazionali per mostrare le contraddizioni tra le parole del Cremlino sul ritiro delle truppe e i movimenti effettivi dell’esercito. Era stata sempre la Cnn a mostrare le immagini satellitari del ponte in costruzione lungo il Pryapat in Bielorussia, a meno di quattro miglia dal confine con l’Ucraina. Le attività di costruzione erano monitorate attentamente dall’intelligence e dai dirigenti militari occidentali. Non è stato ancora chiarito se a operare fossero i russi o i loro alleati bielorussi, con cui stanno facendo esercitazioni comuni. Esercitazioni che però dovrebbero terminare il 20 febbraio, come ha annunciato il governo di Minsk. Nella stessa zona l’intelligence aveva segnalato anche la costruzione di nuove strade. \n', 'La stato del ritiro secondo i funzionari Usa\n', 'I funzionari Usa hanno affermato che non c’è finora alcun segno di allentamento dell’escalation al confine e che la Russia sta spostando le forze più vicino al confine da mercoledì. Alcune artiglierie a lungo raggio sono state piazzate in postazioni di tiro. Sempre la Cnn riferisce che le forze russe ammassate lungo i confini sono aumentate di 7 mila unità negli ultimi giorni. Superando così la soglia dei 150 mila. «Ogni indicazione che abbiamo ci dice che intendono solo fare affermazioni sulla riduzione dell’escalation, mentre si preparano silenziosamente per la guerra», ha detto un funzionario dell’intelligence citato dalla rete. Mentre il New York Times scrive che c’è la base polacca dello scudo antimissili Usa al centro delle preoccupazioni del Cremlino. I dispositivi Usa sono stati installati la scorsa estate e dovrebbero entrare in funzione quest’anno. \n', 'A qualcuno mancano le basi \n', 'Mosca vede le installazioni polacche di Redzikowo, a soli 160 km da confine russo e a 1200 km da Mosca, come una minaccia più seria. Washington ha sempre sostenuto che entrambe le basi sono difensive. E che servono per proteggere l’Europa e gli Usa da eventuali missili balistici lanciati da stati canaglia come la Corea del nord. Ma la Russia teme che il sistema antimissilistico sia in grado non solo di neutralizzare eventuali razzi ma anche di lanciare i missili offensivi Tomahawk, minando la stabilità strategica. Inevitabile quindi che lo scudo Usa rientri nei negoziati sulla nuova sicurezza europea. \n', 'Le immagini dei mezzi russi che lasciano la penisola della Crimea – annessa nel 2014 – attraverso il ponte costruito (a caro prezzo) dai fratelli Rotenberg, oligarchi di nuovo conio e pezzi da novanta del cerchio magico di Vladimir Putin, sarebbero quindi un’illusione. Anche se il ministero della Difesa ha annunciato che quando le esercitazioni congiunte con la Bielorussia termineranno (il 20 di febbraio) gli effettivi faranno rientro in patria. «Vorrei chiedere alle fonti di disinformazione statunitensi e britanniche di pubblicare il programma delle nostre imminenti invasioni per l’anno: mi piacerebbe pianificare le mie vacanze», ha detto ieri la portavoce del ministero degli Esteri Maria Zakharova. \n', 'Immagine di copertina: Maxar Technologies via Cnn']"
872,news-897737,"Crisi ucraina, la Russia avverte: «Senza garanzie reagiremo». Blinken: «Mosca dimostri che non vuole attaccare»",https://www.open.online/2022/02/17/crisi-ucraina-17-febbraio,2022-02-17 17:36:00,"['Crisi ucraina, la Russia avverte: «Senza garanzie reagiremo». Blinken: «Mosca dimostri che non vuole attaccare»\n', '\n', 'Nessun segnale di distensione al confine tra Ucraina e Russia. Il portavoce del Cremlino: «Le provocazioni delle forze ucraine nel Donbass e Lugansk si sono intensificate». Oggi il consiglio di sicurezza dell’Onu\n', 'La Russia ha presentato un rapporto alle Nazioni Unite in cui sostiene che l’esercito ucraino ha commesso «crimini» contro i residenti del Donbass. A dirlo è un funzionario statunitense, citato dal Wall Street Journal. Nel testo si parla di «genocidio della popolazione russofona» della regione a sudest dell’Ucraina. Secondo la fonte americana, si tratta di informazioni «categoricamente false», usate come «pretesto per una potenziale invasione» nella riunione di oggi del Consiglio di sicurezza delle Nazioni Unite. Durante il vertice Onu, il segretario di Stato Usa Antony Blinken ha dichiarato che «la Russia potrebbe inventare attacchi terroristici, inscenare attacchi con droni contro i civili, un attacco con armi chimiche, rivelare false fosse comuni». Mosca, ha detto Blinken, «dica al mondo e lo dica in modo chiaro che non vuole invadere l’Ucraina. E poi lo dimostri mandando a casa le truppe e sedendosi ai tavoli negoziali».\n', 'Mosca: «L’Occidente ignora le nostre richieste di sicurezza»\n', '«Siamo pronti al dialogo» con l’Occidente. È quanto fa sapere la Russia nelle 11 pagine che compongono la lettera inviata agli Stati Uniti, contenente le risposte di Mosca alle proposte americane relative alla sicurezza. Un’apertura che però non manca di evidenziare tutta una serie di contrarietà del Cremlino all’atteggiamento messo in campo dalla Nato e dagli Usa. «Le linee rosse e gli interessi strategici sul fronte della sicurezza» che aveva posto Mosca «sono stati ignorati», e «questo è inaccettabile». Il ministero degli Esteri Lavrov rileva come «da Usa e Nato non siano arrivate risposte costruttive» alle esigenze della Russia. Ad ogni modo, fatta questa premessa, Mosca offre a Washington una cooperazione per realizzare «una nuova equazione della sicurezza». Ma – viene sottolineato nelle 11 pagine – «in mancanza di una disponibilità degli Stati Uniti a discutere delle garanzie, la Russia dovrà reagire, anche attraverso misure tecniche e militari». Nello stesso documento, Mosca chiede agli Usa anche il ritiro di tutte le forze e le armi dal sud-est dell’Europa e dai Baltici.\n', 'Draghi: «Usare la strategia della deterrenza ferma»\n', '«Dobbiamo perseguire la strategia della deterrenza con fermezza, non dobbiamo mostrarci deboli». Lo ha detto il premier Mario Draghi al termine del Consiglio europeo informale sulla situazione e gli ultimi sviluppi relativi alla crisi russo-ucraina. Il premier italiano, così come gli altri leader della Nato, si è detto d’accordo sul fatto che, al momento, «non si vedono segnali di de-escalation» da parte della Russia. «L’obiettivo è\xa0ora far sedere al tavolo il presidente russo Putin e il presidente ucraino Zelensky e l’Italia sta facendo il possibile per sostenere questa direzione», ha sottolineato il premier Draghi. Il presidente del Consiglio ha poi confermato che sarà a Mosca «nei prossimi giorni».\n', '\n', 'Il tuo browser non supporta il tag iframe\n', 'Stoltenberg (Nato): «Temiamo che la Russia cerchi un pretesto per attacco»\n', 'Il segretario generale della Nato Jens Stoltenberg, in una conferenza stampa a Bruxelles, ha espresso preoccupazione per la situazione al confine tra Ucraina e Russia. Mosca, a detta del segretario generale della Nato, «crea preoccupazioni perché sembra stia cercando di trovare un pretesto per un attacco armato contro l’Ucraina». Stoltenberg ha aggiunto che nel corso degli ultimi anni, «la Russia ha accumulato sempre maggiori forze sia in Ucraina sia intorno al Paese: abbiamo assistito a diversi tentativi di organizzare operazioni sotto “false flag” per ottenere una ragione per invadere l’Ucraina». La Russia, secondo il segretario generale della Nato, «ha dispiegato forze e capacità\xa0sufficienti per lanciare un’invasione a pieno titolo dell’Ucraina con pochissimo o alcun preavviso, ecco perché\xa0la situazione è così\xa0pericolosa». E infine il segretario della Nato ha concluso: «Continuiamo a chiedere alla Russia di ridurre l’escalation, ritirare le forze e impegnarsi nel dialogo per trovare una soluzione diplomatica». \n', 'Zelensky: «L’Ucraina non rinuncerà mai alla Nato»\n', 'Il presidente ucraino Volodymyr Zelensky ha dichiarato alla\xa0Bbc che l’adesione alla Nato rappresenta una «garanzia di sicurezza» sulla quale l’Ucraina «non è disposta a compromessi». Il presidente ucraino ha ribadito la volontà dell’Ucraina di entrare a far parte della Nato, malgrado la contrarietà della Russia, spiegando che «non è questione di ambizione, è la nostra vita, riguarda il futuro delle persone: se parliamo di Nato, Ue, dei territori temporaneamente occupati, stiamo parlando della nostra indipendenza e questo è quello che vogliamo e faremo per il nostro futuro».\n', 'Di Maio incontra Lavrov: «No a sanzioni contro Russia. Presto incontro Draghi-Putin»\n', 'Il ministro degli Esteri italiano Luigi Di Maio è volato a Mosca per incontrare il suo omologo russo Sergey Lavrov. Durante il bilaterale, il ministro degli Esteri russo ha sostenuto che «l’aggravamento della situazione intorno all’Ucraina si sta sviluppando solo nelle menti dei politici e dei media in Occidente». Di Maio ha sollecitato nuovamente la ricerca di una soluzione diplomatica tra le parti. «L’Italia è sempre impegnata in prima fila per una soluzione diplomatica e si può contare sull’Italia per raggiungere una soluzione diplomatica», ha sottolineato Di Maio. E al termine dell’incontro, il ministro degli Esteri italiano ha dichiarato che anche da parte di Mosca «alla luce di quanto riferitomi martedì\xa0a Kiev dal ministro Kuleba e oggi dal\xa0ministro Lavrov, c’è\xa0dunque la disponibilità\xa0da entrambe le\xa0parti a trovare una soluzione diplomatica alla crisi in Ucraina». Questo, a detta di Di Maio, «significa evitare ogni tipo di sanzioni». In tal senso, il ministro degli Esteri russo ha sottolineato che «le sanzioni non possono essere varate se un Paese sarà contrario. «Non credo che l’Italia sia interessata a fomentare la tensione – ha proseguito Lavrov – vediamo continuazione della diplomazia italiana, tradizione di non minacciare in continuazione, ma di cercare soluzioni». Al contempo, il ministro degli Esteri italiano ha annunciato che «con il ministro Lavrov stiamo coordinando la data per un incontro tra il premier Mario Draghi e il presidente russo Vladimir Putin». \n', '\n', 'Il tuo browser non supporta il tag iframe\n', 'Lavrov: «Oggi la risposta agli Usa. Niente accordo senza esclusione allargamento a Est della Nato»\n', 'Al termine dell’incontro con il ministro degli Esteri italiano, il ministro Lavrov ha annunciato che la Russia oggi invierà una lettera pubblica di risposta agli Stati Uniti, «perché crediamo indispensabile che le persone possano avere un’idea precisa di ciò che sta accadendo includendo le risposte alle proposte americane di garanzia di sicurezza». Così facendo, ha proseguito il ministro degli Esteri russo, «l’opinione pubblica potrà vedere o piegarsi alle menzogne che ora hanno riempito lo spazio mediatico in relazione a quello che avviene in Ucraina, sul confine con la Russia». Secondo il ministro Lavrov, infatti, «tutti i problemi non saranno risolti finché non ci metteremo d’accordo su alcuni punti: è importante non togliere dal pacchetto alcune cose, tra cui il non allargamento a Est della Nato». Infine, secondo Lavrov, la Nato «sta facendo esattamente la stessa cosa che ci accusa di fare».\n', 'Il Cremlino: «Provocazioni incendiarie crescenti nel Donbass»\n', 'Intanto, secondo quanto riferito dal portavoce del Cremlino Dmitry Pesko, «la Russia sta monitorando l’escalation della tensione nel Donbass e sta osservando l’enorme potenziale offensivo delle forze ucraine» sul confine. Secondo Mosca risulta che tali tensioni siano crescenti: «Negli ultimi giorni – ha proseguito Pesko citato dall’agenzia di stampa russa Interfax – abbiamo sentito che la Russia avrebbe conservato un enorme potenziale offensivo al confine, ma questo è il nostro territorio di cui stiamo parlando. Nel frattempo, nessuno, nessun rappresentante occidentale ha menzionato l’enorme potenziale offensivo dell’esercito ucraino che esiste sulla linea di contatto, ossia delle autoproclamate repubbliche non riconosciute» del Donbass e del Lugansk. Pesko ha poi aggiunto che le «provocazioni» delle forze ucraine sul confine «si sono intensificate nelle ultime 24 ore» e la Russia ritiene che la situazione ai suoi confini potrebbe «incendiarsi in ogni momento». \n', 'Osce:\xa0«Bombardamenti multipli nell’Ucraina orientale»\n', 'L’Organizzazione per la sicurezza e la cooperazione in Europa (Osce) ha registrato nelle prime ore di oggi, 17 febbraio, «episodi di bombardamenti multipli lungo la linea di contatto nell’Ucraina orientale». A riportare la notizia è l’agenzia Reuters. I separatisti sostenuti da Mosca e attivi nella regione hanno accusato oggi l’Ucraina di avere aperto il fuoco quattro volte nelle ultime 24 ore. Un’accusa smentita da Kiev.\n', 'I separatisti del Donbass: «Colpi di mortaio, rispondiamo al fuoco»\n', 'I separatisti russi hanno accusato le forze governative di Kiev di aver usato mortai, lanciagranate e mitragliatrici per attaccare i territori nelle regioni filorusse del Donbass e Lugansk. Ma questa versione è stata smentita dall’esercito ucraino. Il presidente ucraino Volodymyr Zelensky nelle scorse ore ha dichiarato di non esser in grado di dire se effettivamente è in corso il ritiro delle truppe russe nei territori al confine con l’Ucraina. In tal senso, il presidente Zelensky ha sottolineato che ci sono «vari segnali», ma che al contempo «non è il momento di fidarsi dei segnali».\n', 'Video: Agenzia Vista / Alexander Jakhnagiev']"
873,news-897855,"L’asilo colpito dall’artiglieria in Ucraina, provocazione o false flag? Cosa sappiamo finora – Il video",https://www.open.online/2022/02/17/crisi-ucraina-asilo-colpito-lugansk-cosa-sappiamo-video,2022-02-17 16:08:00,"['L’asilo colpito dall’artiglieria in Ucraina, provocazione o false flag? Cosa sappiamo finora – Il video\n', '\n', 'Colpito anche un deposito ferroviario a breve distanza dall’asilo, ma sono solo alcuni dei tanti episodi segnalati negli ultimi mesi\n', 'Un asilo della cittadina di Stanytsia Luhanska, situata nella regione del Lugansk ai confini con la Russia, è stato colpito questa mattina alle ore 9 durante un bombardamento. A denunciare il fatto è stata l’organizzazione non governativa Proliska, partner di UNHCR, pubblicando le foto dei danni subiti dalla struttura tramite i propri account social. Un evento che viene ricollegato all’attuale crisi tra Ucraina e Russia, anche se in realtà la zona è soggetta da anni a diversi e ripetuti scontri armati nel Donbass. Le autorità ucraine attribuiscono la colpa ai separatisti filorussi, così come questi ultimi la attribuiscono ai gruppi ucraini, senza puntare al momento il dito a gruppi militari regolari appartenenti alle forze armate russe. Una cosa è certa, ossia l’interesse della regione di Lugansk da parte della Russia che, proprio il 15 febbraio 2022, ha riconosciuto* la cosiddetta Repubblica di Lugansk e quella di Donezk come stati sovrani indipendenti dall’Ucraina.\n', 'Come riportato dalla NGO Proliska, durante i bombardamenti erano presenti circa 20 bambini. Sul posto erano intervenute i militari del gruppo anti terroristico Joint Forces Operation, operanti nell’area nel conflitto contro i separatisti filorussi.\n', 'Dalle immagini riprese dal gruppo, così come da alcune foto diffuse dai presenti sul posto, anche il giardino dell’asilo è stato colpito da un secondo ordigno.\n', 'L’asilo nel territorio controllato dall’Ucraina\n', 'L’area colpita dai bombardamenti non risulta essere controllata dalle forze separatiste, ma da quelle ucraine, come riporta in un tweet il corrispondente da Mosca per il britannico Independent Oliver Carrols. Quest’ultimo sostiene che l’attacco non provenga dalle forze ucraine, così come risulterebbero tre persone ferite: una docente, un’assistente e una guardia di sicurezza. Scampato pericolo per i bambini, in quanto si trovavano in un’altra stanza dell’edificio.\n', 'La stanza colpita, ritratta nelle foto pubblicate dalla NGO Proliska, risulta essere la stessa ritratta in una foto del 2020 pubblicata dalla pagina Facebook dell’asilo “Fiaba” (“КАЗКА“) situato proprio a Stanytsia Luhanska.\n', 'In un video, pubblicato dal giornalista ucraino Illia Ponomarenko del The Kyiv Independent, mostra una prima visita della struttura da parte delle forze ucraine presenti sul posto.\n', 'Non risulta essere l’unico edificio colpito da un ordigno. Come riporta il sito Delo.ua, sarebbe stato colpito anche un deposito ferroviario poco distante dall’asilo.\n', 'Le teorie dei filorussi\n', 'All’interno dei canali Telegram filorussi sono circolate due diverse versioni della vicenda. Secondo gli admin di @reactiv_dnr, in un post pubblicato alle 9:08 (ore italiane), i colpevoli sarebbero stati i militanti ucraini.\n', 'Secondo un post pubblicato dal canale Telegram filorusso Akutin.DPR.Ru alle ore 10:15 (ora italiana), si tratterebbe di una “false-flag” orchestrata per addossare la colpa ai separatisti. La teoria deriva dal fatto che secondo gli admin del canale risulterebbe strano che alcuni palloni di calcio sarebbero ancora ben disposti negli scafali della stanza. Al momento, entrambi i gruppi non hanno pubblicato le immagini dei danni provocati nel giardino dell’asilo dal secondo ordigno.\n', 'Scontri ormai quotidiani\n', 'Come riportato dalla NGO Proliska, in data 16 febbraio 2022 erano stati registrati degli scontri presso un’altra località della regione di Lugansk, Katerynivka, ben lontana da Stanytsia Luhanska.\n', 'Nessun civile risulta ferito, mentre si registrano diversi fori di proiettile in alcune abitazioni come quelle di due anziani coniugi, i quali si erano nascosti nel seminterrato non appena i militanti avevano iniziato a sparare.\n', 'Entrambi gli episodi, quello dell’asilo e quello dell’abitazione dei due anziani coniugi sono soltanto alcuni dei numerosi scontri che avvengono nella regione da lungo corso. Tenendo conto delle segnalazioni fornite dal sito Liveuamap.com, nella giornata del 14 febbraio 2022 sono stati registrati diversi episodi nell’area contesa, in particolari nei confini con quelle controllate dalle fazioni interne nel territorio ucraino.\n', 'C’è da dire che queste segnalazioni risultano più numerose nel corso della giornata del 17 febbraio 2022, rispetto a quelle delle ultime settimane.\n', '[* Nota dell’autore: di fatto, il parlamento russo (la Duma), con 351 deputati a favore, 16 contrarie e un astenuto, ha riconosciuto in data 15 febbraio le due repubbliche autoproclamate, richiedendo al Presidente Vladimir Putin il riconoscimento definitivo. Tale votazione risulta una chiara e formale presa di posizione di riconoscimento delle autoproclamate repubbliche da parte delle istituzioni russe]']"
874,news-897271,Dentro la cyber war russo-ucraina. L’analista Fier: «Minacce anche per l’Italia»,https://www.open.online/2022/02/17/ucraina-vs-russia-guerra-informatica,2022-02-17 10:55:00,"['Dentro la cyber war russo-ucraina. L’analista Fier: «Minacce anche per l’Italia»\n', '\n', 'Mentre si intensificano gli sforzi diplomatici per evitare una guerra convenzionale, continuano gli attacchi informatici contro Kiev. Il direttore di Darktrace spiega a Open perché questo “conflitto invisibile” riguarda tutti \n', '«Negli ultimi sette o otto anni, l’Ucraina ha registrato una serie di attacchi informatici mai visti in nessun altro Paese sulla Terra». Ciaran Martin è stato a capo del National Cyber Security Center del Regno Unito, ora insegna come professore alla Oxford University. Per lui il disegno è chiaro: quella che stiamo vedendo in questi giorni è solo la parte più scenografica degli attacchi della Russia all’Ucraina: quella fatta di mezzi pesanti spostati ai confini, di soldati che si esercitano per un attacco via terra e della diplomazia internazionale che è costantemente al lavoro per evitare che si ripeta quello che nel 2014 è successo con la Crimea. Ma oltre a questa, c’è un altro tipo di guerra che passa attraverso cavi e antenne: è la cyber war, una strategia di offesa basata sugli attacchi informatici che in questi giorni ha colpito già diversi obiettivi. \n', 'Gli ultimi sono stati il sito del ministero della Difesa e i portali di due banche pubbliche. Al netto degli ultimi eventi, l’elenco degli attacchi subito da Kiev è lunghissimo. Il 14 gennaio il governo aveva già denunciato una serie di attacchi informatici contro diversi portali tra cui quello del ministero degli Affari esteri e quello del ministero dell’Istruzione. In questo caso su tutti i siti coinvolti era comparso uno messaggio identico in cui era scritto: «Cittadini ucraini! Tutte le informazioni su di voi sono diventate pubbliche, abbiate paura e aspettatevi il peggio». E ancora: nel 2015 e nel 2016 a Kiev gli attacchi informatici hanno causato due interruzioni di corrente che hanno lasciato senza elettricità migliaia di persone.\n', 'L’elenco dei casi arriva fino al 2014, quando le schede elettorali delle presidenziali ucraine vennero contate a mano dopo un attacco hacker ai sistemi informatici del Paese. In quello stesso anno la Russia aveva annesso la Crimea ai suoi territori. Nonostante quindi l’Ucraina sia abituata a convivere da anni con gli attacchi hacker, negli ultimi giorni le incursioni sono aumentate. Le minacce sono diventate talmente intense da diventare un rischio anche per gli altri Stati. È delle ultime ore l’avviso dell’Agenzia italiana per la cybersicurezza che chiede di alzare i livelli di protezione delle infrastrutture digitali: «Sono aumentati i rischi cibernetici ai quali sono esposte le imprese italiane che intrattengono rapporti con operatori situati in territorio ucraino, derivanti da possibili danni ad obiettivi digitali di quel Paese».\n', 'Justin Fier, direttore di Darktrace: «Anche noi possiamo essere dei target»\n', 'Darktrace è una società con base a Cambridge specializzata nella cyber sicurezza. Justin Fier è uno dei suoi analisti, nonché il direttore della sezione che si occupa delle analisi sui flussi di attacchi. E lui a spiegare a Open come sono stati sferrati gli ultimi attacchi a Kiev: «I media e le informazioni a disposizione suggeriscono che si tratti dell’ennesimo attacco DDoS (distributed denial of service), un tentativo di oscurare siti web o reti travolgendo i server web con volumi elevati di traffico». Un’azione vista spesso come semplice vandalismo, dal momento che non comporta un furto di dati: «Questi attacchi, non particolarmente sofisticati, sono relativamente facili da mitigare ma i cybercriminali sanno bene che un episodio del genere farà notizia, senza tuttavia realizzare abbastanza danni da provocare una reazione di contro-attacco cyber». \n', 'Secondo Fier questo tipo di attacchi potrebbe essere solo un diversivo, una tattica necessaria per spostare l’attenzione da altri obiettivi: «Queste tecniche sono in grado di suscitare molto clamore ma spesso vengono utilizzate per distrarre i team di sicurezza, mentre gli hacker rimangono all’interno dei sistemi per scagliare attacchi decisamente più pericolosi da dietro le quinte. Ad esempio possono rubare o alterare dati sensibili, spegnere i sistemi critici, o semplicemente rimanere dormienti fino al momento più opportuno. Resta da vedere se capiterà anche questa volta». \n', 'Nella cyber war gli obiettivi non devono essere solo banche o ministeri ma possono diventare anche piccole imprese e singoli utenti: «Ogni business deve essere protetto. Quando si verificano tutti questi attacchi e la situazione politica è così instabile, l’effetto è facile da intuire. Si crea una certa confusione e cominciano a intervenire anche gruppi criminali che non hanno niente a che fare con il conflitto. Spesso l’obiettivo di questi gruppi non è politico: vogliono solo infilarsi nella polvere per mettere a segno le loro azioni. E allora anche noi possiamo diventare dei target».']"
875,news-897621,"Ucraina, il casus belli? I ribelli filo-russi accusano Kiev: «Ha attaccato nell’Est, forse ci sono vittime»",https://www.open.online/2022/02/17/ucraina-russia-ribelli-filo-russi-accusa-kiev,2022-02-17 08:34:00,"['Ucraina, il casus belli? I ribelli filo-russi accusano Kiev: «Ha attaccato nell’Est, forse ci sono vittime»\n', '\n', 'Martedì il parlamento russo ha votato per chiedere al presidente Vladimir Putin di riconoscere le due autoproclamate repubbliche separatiste nell’Ucraina orientale come indipendenti\n', 'I ribelli filorussi dell’autoproclamata Repubblica popolare di Luhansk in Ucraina orientale hanno accusato le forze governative di Kiev di aver condotto attacchi di mortai contro il loro territorio, in aperta violazione del cessate-il-fuoco previsto dagli accordi di Minsk: sarebbero stati cinque gli attacchi dall’inizio della giornata. Le forze ucraine, secondo i ribelli, hanno usato mortai, lanciagranate e una mitragliatrice in cinque località: Sokilnyky, Zolote-5, Veselenke, Nyzhne Lozove, and Donetskiy. I ribelli hanno anche parlato della possibilità che gli attacchi abbiano causato vittime. L’agenzia di stampa Reuters fa sapere che l’esercito ucraino ha negato le accuse: «Nonostante il fatto che le nostre posizioni siano state colpite con armi proibite, inclusa l’artiglieria da 122 mm, le truppe ucraine non hanno risposto aprendo il fuoco». Martedì il parlamento russo ha votato per chiedere al presidente Vladimir Putin di riconoscere le due autoproclamate repubbliche separatiste nell’Ucraina orientale come indipendenti. Incidenti del genere si sono verificati spesso negli ultimi anni. Ma questa volta, con le forze russe ancora schierate al confine, i fatti potrebbero assumere un altro significato. E dare a Mosca il pretesto per agire. ']"
876,news-897595,Così Putin attacca sul grano: lo stop che può causare l’aumento dei prezzi di pane e pasta,https://www.open.online/2022/02/17/russia-ucraina-putin-grano,2022-02-17 08:09:00,"['Così Putin attacca sul grano: lo stop che può causare l’aumento dei prezzi di pane e pasta\n', '\n', 'Mosca ferma l’esportazione di un fertilizzante che serve per le campagne ucraine. Anticipando le sanzioni dell’Occidente\n', 'La Russia ha imposto per due mesi un divieto all’esportazione di nitrato di ammonio. Si tratta di un fertilizzante che serve per coltivare il grano. L’annuncio lo ha dato il vicepremier Andrei Belousov: «Si tratta di una misura temporanea. I volumi di prodotto restanti potranno essere esportati dal 2 di aprile, quando le imprese russe avranno ricevuto il nitrato di ammonio nei volumi richiesti». Ma, spiega oggi il Corriere della Sera, mossa commerciale svela un’intenzione politica: Vladimir Putin così blocca la vendita all’estero del più strategico dei fertilizzanti nel quale domina i mercati mondiali. Giocando così d’anticipo sulle possibili sanzioni che l’Occidente potrebbe imporre per l’Ucraina. E il quotidiano spiega che dopo l’impennata del 10,8% di quest’anno su farina e pane si profila la strategia della destabilizzazione di Putin. Il blocco per legge si applicherà in una fase decisiva per il ciclo produttivo, perché sta arrivando il momento nel quale questi fertilizzanti derivati dal metano vanno utilizzati nei campi. E visto che rappresentano il 20-25% del costo di produzione del grano, l’impennata recente delle loro quotazioni (più 220% da metà novembre ad oggi, a causa dell’aumento dei prezzi del gas) avrà effetti a cascata. In gennaio è arrivato il dimezzamento delle forniture di gas naturale all’Italia e altri Paesi europei. Ora il blocco del fertilizzante. Ma la Russia è anche un produttore di alluminio, palladio per auto, titanio per i motori degli aerei civili. Forse questo è soltanto l’inizio. ']"
877,news-896679,La crisi ucraina colpisce l’Eurovision: si ritira la candidata di Kiev Alina Pash. Il caso dei documenti falsificati sul viaggio in Crimea,https://www.open.online/2022/02/16/eurovision-ucraina-alina-pash,2022-02-16 19:45:00,"['La crisi ucraina colpisce l’Eurovision: si ritira la candidata di Kiev Alina Pash. Il caso dei documenti falsificati sul viaggio in Crimea\n', '\n', 'Non andrà a Torino la vincitrice del “Sanremo ucraino”, finita sotto accusa per alcuni documenti falsi su un suo viaggio in Crimea\n', 'La cantante Alina Pash ha deciso di ritirarsi dall’Eurovision 2022 di Torino, dopo aver ammesso nei giorni scorsi che i suoi documenti relativi a un viaggio in Crimea potevano essere stati falsificati. Vincitrice della competizione musicale Vidbir, da cui viene deciso chi partecipa all’Eurovision per l’Ucraina, la cantante era finita sotto accusa sui social perché aveva dichiarato di essere stata in Crimea in aereo nel 2015. Dal 2014, però, non sono permessi viaggi in Repubblica Autonoma di Crimea se non arrivando via terra da territorio ucraino. Le voci su quel viaggio circolavano già dal 2019, riporta Eurofestival News, e sono tornate a tormentare la cantante con la vittoria del Vidbir. Se non fosse arrivata la decisione del ritiro, Pash avrebbe comunque rischiato di essere eliminata, visto che il regolamento del Vidbir prevede il divieto per i cantanti in gara di aver partecipato a eventi sul territorio russo e in Crimea. \n', 'Le accuse \n', 'Già un’intervista del 2019 la cantante parlava della sua visita in Crimea usando il termine «volare». L’artista si era difesa dimostrando tramite documentazione doganale che il suo ingresso in Crimea era avvenuto via terra, e aveva dichiarato che la visita era avvenuta con amici e che durante la permanenza non si era tenuto nessun evento. Tuttavia, tramite un post su Instagram, Pash ha aperto alla possibilità che i documenti potessero essere falsi. Nella didascalia del post la cantante afferma che: «mentre stavamo aspettando [lei e il suo staff] una risposta ufficiale alla mia richiesta dei documenti da parte della polizia, un membro del mio staff era intento a reperire le informazioni il più in fretta possibile e ha scelto il modo sbagliato a giudizio di tutti noi».\n', 'A post shared by Alina Pash (@alinapash)\n', 'La posizione dell’emittente televisiva \n', 'L’emittente Suspilne, che ospita la trasmissione Vidbir, aveva quindi escluso Pash dalla partecipazione all’Eurovision Song Contest 2022 fino a quando non verrà determinata la veridicità dei documenti. Dal canto suo, l’artista, in un’intervista alla BBC aveva dichiarato di non volere violare la legge ucraina e ha invitato i suoi connazionali a rimanere forti in questo periodo di tensione. Ha anche ribadito che una guerra con la Russia sarebbe disastrosa, ma che se si verificherà, gli ucraini si faranno trovare pronti.\xa0Messaggio quest’ultimo che richiama il tema della canzone con cui Pash voleva partecipare all’Eurovision, Shadows of Forgotten Ancestors, in cui invita tutti i suoi compatrioti a unirsi lasciando da parte ogni tipo di astio: «Tutti i miei fratelli / Tutte le mie sorelle / Dateci un taglio ché ne abbiamo tutti bisogno / Ombre di antenati dimenticati / Nelle cronache, cuori e occhi, nel nostro sangue per sempre [originale parte in inglese e parte in ucraino]».']"
878,news-896337,"Crisi ucraina, Kiev accusa Mosca: «Non ha ritirato le truppe». L’Ue: «Basta parole, servono i fatti»",https://www.open.online/2022/02/16/crisi-ucraina-16-febbraio,2022-02-16 17:15:00,"['Crisi ucraina, Kiev accusa Mosca: «Non ha ritirato le truppe». L’Ue: «Basta parole, servono i fatti»\n', '\n', 'Un rapporto dei Servizi ucraini conferma le cifre americane sulle truppe accumulate da Putin al confine, ma non le giudicherebbe come una concreta minaccia\n', 'È davvero de-escalation nella crisi russo-ucraina? La tensione sembra scendere, ma il ministero della Difesa ucraino denuncia in queste ore un attacco informatico «senza precedenti» che ha colpito i siti web del ministero, quello delle forze armate e quelli di due banche statali. Attacco per cui la Russia nega qualsiasi responsabilità: «Come atteso, l’Ucraina continua a incolpare la Russia per tutto. La Russia non ha nulla a che fare con gli attacchi cibernetici», dice ai giornalisti il portavoce del Cremlino, Dmitry Peskov. Mosca aggiunge anche che ritiene «positivo» il fatto che il presidente americano Joe Biden voglia proseguire i colloqui. Intanto, il presidente ucraino Voldymyr Zelensky ha accusato Vladimir Putin di non aver fatto ancora nulla di concreto. Parlando con la Bbc ha detto: «Ad essere onesti non vediamo ancora alcun ritiro. Ne abbiamo sentito parlare, ma per ora sono solo dichiarazioni». Anche la Nato avvisa: «Nessuna de-escalation sul terreno, altre truppe di Mosca sono in arrivo».\n', 'Stoltenberg: «Ancora nessuna escalation»\n', 'Da parte della Nato non ci sarebbe alcun segnale della de-escalation sul confine russo-ucraino, come invece annunciato dal Cremlino. Il segretario dell’alleanza atlantica Jens Stoltenberg ha anzi ribadito come la Russia stia continuando ad ammassare truppe vicino l’Ucraina: «Non vediamo alcun segno di de-escalation sul terreno – ha detto a margine del vertice con i ministri della Difesa Nato – C’è un gran numero di forze pronte ad attaccare». Sulla realtà situazione al confine russo-ucraino però si accumulano informazioni contrastanti. È di poche ore prima infatti un report dell’intelligence di Kiev, diffuso dalla Cnn, secondo cui: «Il contingente militare russo vicino al confine ucraino non è sufficiente per portare a termine con successo un’aggressione armata su larga scala contro l’ucraina». Stando al report, il numero totale di forze russe è aumentato a oltre 148mila unità, di cui 126mia soldati di terra. \n', 'I leader del Parlamento Ue: «Con gli ucraini per un futuro europeo»\n', 'Contro l’Ucraina non è solo in corso una minaccia militare senza precedenti, sostiene la presidente del Parlamento europeo, Roberta Metsola, con i leader dei gruppi parlamentari in un comunicato congiunto. Quella in corso è anche: «una minaccia per il prospero sviluppo democratico ed economico dell’Ucraina, per l’ordine internazionale basato sulle regole e per la sicurezza dell’Europa nel suo insieme». Nella ferma condanna alla Russia, il Parlamento Ue ribadisce il sostegno: «all’indipendenza, la sovranità e l’integrità territoriale dell’Ucraina entro i suoi confini internazionalmente riconosciuti». L’invito è quindi per Kiev perché il Paese resti unito e fermo «nelle sue riforme globali in linea con gli impegni presi nell’ambito dell’accordo di associazione dell’Ue e della zona di libero scambio globale». \n', 'Von der Leyen chiama Draghi\n', 'Nel pomeriggio di oggi c’è stata una telefonata tra il premier Mario Draghi e la presidente della Commissione Ue Ursula von der Leyen. «Ho avuto uno scambio con il premier Draghi sulla situazione attuale della sicurezza», ha scritto la presidente su Twitter. «Una de-escalation sarebbe benvenuta, ma mancano segnali concreti da parte della Russia. Abbiamo anche parlato della prontezza nella risposta sulla sicurezza delle forniture energetiche, a beneficio dell’Ue dell’Italia». \n', 'In Ucraina è festa nazionale\n', 'Nel frattempo in Ucraina alla de-escalation ci credono: per il paese sono comparse bandiere nazionali ed è stato suonato l’inno, per mostrare unità contro i timori di un’invasione russa. Bandiere nazionali quindi fuori dalle scuole, dagli ospedali e da molti negozi per celebrare la “Giornata dell’Unità”, una festa che il presidente Zelensky ha creato questa settimana dopo che la Russia ha ammassato le truppe vicino ai confini dell’Ucraina. La Russia ha negato che invaderà, ma ha avvertito che potrebbe intraprendere un’azione “tecnico-militare” non specificata se le sue richieste di sicurezza, comprese le limitazioni a Kiev per l’ingresso nella Nato, non saranno soddisfatte. «Solo un giorno normale, ma queste bandiere sono qui per uno scopo, per mostrare che non temiamo nessuno. Non ci hanno spaventato», dicono per le vie di Kiev. \n', 'Da anni nel paese si sta (ri)costruendo un’identità nazionalista indipendente, anche in risposta alla politica del vicino russo, con ostentazione di bandiere gialle e blu e occasioni di celebrazione della nazione ucraina. Zelensky in tv ha affermato che gli ucraini sono uniti attorno al desiderio comune di «vivere in pace, felicemente, in una famiglia, bambini con genitori». «Nessuno può amare la nostra casa come noi. E solo noi, insieme, possiamo proteggerla», dice. Il presidente ha invitato gli ucraini a pubblicare foto e video della bandiera ucraina e ad aggiungere sui social l’hashtag #UnityDay. Zelenskiy dice da tempo che la minaccia russa di un’invasione sia stata sopravvalutata dagli alleati occidentali. Mykhailo Podolyak, consigliere del capo di stato maggiore di Zelenskiy, spiega che questa settimana il presidente ha scelto il 16 febbraio come festa patriottica in parte ironicamente (Zelensky è un ex comico), in parte in risposta ai resoconti dei media che davano per certa un’invasione per oggi.\n', '«Il rischio di aggressione nei confronti dell’Ucraina è piuttosto grande», dice invece alla radio Lbc il sindaco di Kiev affermando che «è la prima volta nella storia dell’Ucraina che così tanti soldati russi sono al confine» e dicendo di sperare in una «soluzione diplomatica dell’ultimo momento». «Ci prepariamo per ogni scenario. Non sappiamo come evolverà la situazione ma speriamo l’invasione non avvenga e che all’ultimo momento si trovi una soluzione diplomatica».\n', 'Stasera Di Maio a Mosca, domani vede Lavrov\n', 'Il ministro degli Affari Esteri e della Cooperazione Internazionale Luigi Di Maio andrà stasera in missione a Mosca per un incontro con il ministro degli Affari Esteri della Federazione Russa Sergey Lavrov: l’incontro avverrà domani, giovedì 17 febbraio, in mattinata, spiega la Farnesina. La missione ha luogo all’indomani di quella a Kiev e fa parte di un operato a tutto dell’Italia insieme agli omologhi europei e ai principali partner internazionali per favorire una soluzione diplomatica alla crisi ai confini fra Russia e Ucraina. \n', 'L’Ue: «Da Mosca vogliamo i fatti»\n', 'Nel frattempo gli occidentali vogliono conferme. A ribadirlo è la presidente della Commissione Ue: «Credo che la diplomazia non ha abbia detto l’ultima parola ma ora dobbiamo vedere i fatti oltre alla parole», dice Ursula von der Leyen alla plenaria di Strasburgo. «La Nato non ha ancora visto segni chiari di ritiro. Abbiamo esaminato tutte le possibili perturbazioni se la Russia sceglie di usare l’energia come leva di pressione e posso dire che per questo inverno siamo al sicuro», dice ancora von der Leyen alla plenaria di Strasburgo. «Con gli stati membri abbiamo messo a punto misure di emergenze che possiamo mettere in campo se si arriva a una crisi totale: oltre 200 navi di Gnl (gas naturale liquefatto, ndr) sono in arrivo in Europa», spiega. «Ma dobbiamo anche investire per liberarci dalla dipendenza dalla Russia per il gas». \n', 'Anche Josep Borrell, l’Alto Rappresentante Ue per la Politica Estera e capo della diplomazia europea, invita alla cautela. Il ritiro è da «verificare», spiega ai microfoni di radio France Inter. Sarebbe sì un segnale di distensione, dice, se fosse vero, senza dubbio. «Bisogna sempre controllare». La Russia ha cercato «di ignorare l’esistenza dell’Ue mandando il messaggio che ritiene che l’Ue non sia un interlocutore importante per la sicurezza in Europa». Per dividere il fronte europeo il ministro degli Esteri russo Serghei Lavrov «infatti ha mandato lettere alle 27 capitali, sperando di riceve 27 risposte diverse ma ne ha ricevuta una sola a nome di tutti», dice ancora Borrell durante il suo intervento al Parlamento europeo nel dibattito sulla situazione in Ucraina. \n', '«Si è detto che l’Europa è stata assente, che solo gli Usa hanno guidato i negoziati, sono critiche ingiuste davanti a tutte le iniziative di dialogo portate avanti dagli Stati membri in pieno coordinamento e in piena trasparenza con il resto dell’Ue». E avverte: «Nel preparare la nostra riposta unitaria, la volontà di negoziare deve anche saper ascoltare Mosca, poiché anche la Russia ha delle preoccupazioni di sicurezza che vanno considerate». Allo stesso tempo «bisogna affinare i nostri strumenti di dissuasione, come le sanzioni, entrambe le cose sono importanti nei negoziati per trovare una soluzione diplomatica a questa crisi, la più grave sin dalla guerra fredda».\n', 'Le operazioni militari russe\n', 'La Russia ha annunciato il termine delle esercitazioni militari nella Crimea annessa a Mosca: qui la presenza di truppe aveva scatenato prima fra tutte la paura di una possibile invasione russa del Paese. Le forze militari starebbero tornando alle loro guarnigioni, dice il ministero della Difesa in una nota. Ieri un primo ritiro dei militari di Mosca dai confini con l’Ucraina aveva segnato il cambio di passo. «Le unità del distretto militare meridionale, dopo aver completato la loro partecipazione alle esercitazioni tattiche, si stanno spostando verso i loro punti di schieramento permanente», dice in una nota il ministero della Difesa. La televisione di Stato ha mandato in onda le immagini di mezzi militari che attraversano un ponte tra la penisola di Crimea e la terraferma. \n', 'Gli Stati Uniti: «Siamo con Kiev»\n', 'Nel frattempo in nottata è arrivata dagli Stati Uniti una dichiarazione bipartisan di senatori americani, inclusi i leader repubblicano e democratico, Mitch McConnell e Chuck Schumer. «Un messaggio di solidarietà al popolo ucraino e un chiaro avvertimento a Vladimir Putin e al Cremlino»: se Mosca decidesse di invadere l’Ucraina dovrebbe «pagare un prezzo alto. Siamo pronti a un sostegno pieno per l’imposizione immediata di forti ed efficaci sanzioni, ma anche restrizioni e controlli all’export verso la Russia». Il senato degli Stati Uniti, si ribadisce, è con la «popolazione ucraina e con gli alleati della Nato. L’ordine internazionale stabilito dopo la Seconda Guerra Mondiale non ha mai visto una minaccia forte» come quella di questi giorni dai «tempi della Guerra Fredda. Questo ordine ha consentito un’era senza precedenti di pace e prosperità per gli Stati Uniti e gli alleati». ']"
879,news-897021,L’ucraino Abramenko e il russo Burov insieme sul podio: l’abbraccio dopo la gara di freestyle a Pechino,https://www.open.online/2022/02/16/pechino-2022-abbraccio-abramenko-burov,2022-02-16 16:49:00,"['L’ucraino Abramenko e il russo Burov insieme sul podio: l’abbraccio dopo la gara di freestyle a Pechino\n', '\n', 'I due atleti hanno posato insieme per le foto di rito tra risate e battute\n', 'Mentre il mondo osserva con il fiato sospeso gli sviluppi della crisi tra Kiev e Mosca, l’atleta ucraino Oleksandr Abramenko e il russo Ilia Burov festeggiano abbracciati le medaglie conquistate ai Giochi Olimpici invernali di Pechino 2022. I due hanno vinto rispettivamente l’argento e il bronzo nella specialità aerials del freestyle skiing. Abramenko, ucraino, sorride avvolto nella bandiera nazionale. Burov fa la stessa cosa mentre si scambia battute con il compagno di podio. I due posano insieme per le foto di rito sulla postazione più alta, insieme all’oro cinese Qi Guangpu. La scena di distensione è un messaggio chiaro per il mondo che ancora una volta, come fu nel 2018, i due sportivi hanno scelto di diffondere. Quattro anni fa, ai Giochi di PyeongChang, l’ucraino festeggiò il suo oro nel freestyle insieme al bronzo del russo Burov. ']"
880,news-895589,No! Queste persone non pregano per l’attuale crisi tra Ucraina e Russia,https://www.open.online/2022/02/16/persone-pregano-neve-crisi-ucraina-russia,2022-02-16 11:23:00,"['No! Queste persone non pregano per l’attuale crisi tra Ucraina e Russia\n', '\n', 'La foto raffigura una pratica che ha avuto inizio a causa delle tensioni tra i due paesi, ma nel 2014\n', 'Un post pubblicato dalla pagina Facebook Italia Cristiana include una foto raffigurante un gruppo di persone intente a pregare in ginocchio nella neve nella piazza centrale di Kharkiv, in Ucraina. Tale gesto è attribuito dalla pagina all’attuale minaccia di un’invasione russa, e viene datato al 14/02/2022. Il post ha suscitato oltre mille reazioni, è stato commentato oltre 200 volte e condiviso oltre 5000, ma la foto non ha nulla a che fare con gli avvenimenti odierni.\n', 'Per chi ha fretta\n', 'Analisi\n', 'Questo il post su Facebook di Italia Cristiana:\n', '14 F E B B R A I O\n', 'IL POPOLO UCRAINO IN GINOCCHIO, FUORI ALL’APERTO CON LA NEVE A PREGARE AFFINCHÉ IL SIGNORE LI LIBERI DALLA GUERRA NEL GIORNO DEDICATO ALL’AMORE MI UNISCO COL CUORE ALLA LORO PREGHIERA.\n', 'Tra i commentatori, c’è chi ha rapidamente identificato che la foto è postdatata: «Fake. E’ una foto che risale almeno dal 2019, prima della pandemia».\n', 'L’elemento falso all’interno del post è la data del 14 febbraio scorso. Infatti, tramite una ricerca inversa su Google Immagini, è possibile risalire a un articolo pubblicato sul sito dell’organizzazione canadese IMB – International Mission Board, dedita alla formazione e all’invio di missionari di fede battista, una branca del protestantesimo. \n', 'La storia in questione, la prima fonte reperibile dell’immagine, è datata al 25/09/2019, quindi ben prima dell’attuale escalation di tensione tra Russia e Ucraina, ed è stata ripresa anche dal sito dell’associazione Baptist Press.\n', 'Specificamente, l’articolo spiega una pratica che nel 2019 era già in corso da cinque anni nella piazza centrale di Kharkiv, a 42 chilometri dal confine Russo. In risposta ai movimenti separatisti del Donetsk e del Luhansk, alcuni protestanti ucraini della città di Kharkiv, memori delle repressioni perpetrate dal partito comunista dell’URSS, decisero di unirsi in questa protesta silenziosa per mantenere viva l’attenzione e dare un segnale di unità agli altri protestanti del paese pregando per la pace nella loro città così vicina alle aree di conflitto. La visibilità era un fattore fondamentale ed è per questo che le preghiere si svolgevano all’aperto. Il gruppo si è riunito ogni giorno per cinque anni consecutivi, e menzioni dell’attività si trovano anche in questo articolo del 2015 e in questo del 2014. \n', 'Conclusioni']"
881,news-896247,"Ucraina, la Russia annuncia la fine delle esercitazioni e il ritiro dell’esercito – Il video",https://www.open.online/2022/02/16/ucraina-russia-annuncio-ritiro-esercito,2022-02-16 08:22:00,"['Ucraina, la Russia annuncia la fine delle esercitazioni e il ritiro dell’esercito – Il video\n', '\n', 'Il ministero della Difesa russo ha pubblicato un video che mostra una colonna di carri armati e veicoli militari che lasciano la Crimea \n', 'La Russia ha annunciato la fine delle esercitazioni nella Crimea al confine con l’Ucraina e il ritorno dei soldati alle loro guarnigioni. L’annuncio arriva dopo il primo ritiro effettuato ieri alla vigilia delle visite di negoziazione dei leader europei a Mosca. La Reuters aggiunge che il ministero della Difesa russo ha pubblicato un video che mostra una colonna di carri armati e veicoli militari che lasciano la Crimea annessa attraverso un ponte ferroviario dopo le esercitazioni. Anche il ministro degli Esteri della Bielorussia Vladimir Makei ha confermato che dopo la fine delle esercitazioni i russi lasceranno il paese. \n', 'Secondo Ria Novosti sono stati caricati veicoli blindati e corazzati cingolati, ovvero carri armati, veicoli da combattimento di fanteria e supporti di artiglieria semoventi, sulle piattaforme ferroviarie nelle stazioni di carico. Tutte le truppe con il relativo equipaggiamento faranno ritorno nei punti di dispiegamento permanente delle unità militari. «Posso assicurare che non ci sarà alcun attacco questo mercoledì e che non ci sarà nemmeno una escalation nella prossima settimana, né nella settimana successiva, né nel prossimo mese», ha detto l’inviato russo all’Ue Vladimir Chizhov al quotidiano tedesco Die Welt. «Le guerre in Europa raramente iniziano di mercoledì», ha aggiunto ironicamente Chizhov respingendo l’ipotesi dell’invasione avanzata dagli Usa tra il 16 e il 17 febbraio. Le manovre in Bielorussia dovrebbero concludersi il prossimo 20 febbraio. \n', 'Intanto il Regno Unito fa sapere di non aver visto prove del ritiro di parte delle truppe russe nonostante gli annunci del Cremlino. «Fin quando non vedremo un’adeguata de-escalation dovremmo essere tutti cauti sulla direzione di marcia dal Cremlino», ha detto il ministro britannico della Difesa, Ben Wallace, in alcune dichiarazioni da Bruxelles a Sky News. \n']"
882,news-895053,"Ucraina, Putin annuncia il ritiro delle truppe. Biden: «Vogliamo il dialogo, ma la minaccia resta»",https://www.open.online/2022/02/15/crisi-ucraina-15-febbraio,2022-02-15 21:50:00,"['Ucraina, Putin annuncia il ritiro delle truppe. Biden: «Vogliamo il dialogo, ma la minaccia resta»\n', '\n', 'Proseguono i tentativi di mediazione per scongiurare il conflitto. Il presidente russo a Scholz: «Pronti a lavorare con l’Occidente». Giovedì l’incontro a Mosca tra Di Maio e Lavrov \n', 'Arrivano timidi segnali di de-escalation. Dopo l’incontro al Cremlino con il cancelliere tedesco Olaf Scholz, il presidente russo Vladimir Putin ha annunciato che Mosca è pronta a ritirare parte delle truppe ammassate al confine con l’Ucraina. Putin si è detto pronto a «continuare sulla strada dei negoziati», rimanendo comunque fermo sulle sue richieste alla Nato: un ritiro dell’alleanza atlantica dall’Europa dell’Est e la garanzia che l’Ucraina non vi aderisca mai. Al termine del vertice con Scholz, il presidente russo ha detto: «Noi non vogliamo la guerra, ma non accetteremo la Nato ai nostri confini». A oggi, dopo settimane di tensione, si tratta dell’annuncio che più fa ben sperare, ma la deriva militare non è ancora scongiurata del tutto. Solo ieri, 14 febbraio, la Cnn aveva indicato il 16 febbraio come possibile data in cui la Russia avrebbe decsiso di attaccare: secondo l’emittente, il presidente ucraino Volodymyr Zelensky sarebbe stato già informato. Nonostante le dichiarazioni della Difesa di Mosca, secondo cui «alcune delle forze russe schierate per esercitazioni militari nei pressi della frontiera ucraina stanno già rientrando alle loro basi», la Cnn aveva riportato che «l’ammassamento di truppe e dispositivi militari russi al confine con l’Ucraina sta proseguendo». \n', 'Biden: «Un attacco resta sempre possibile»\n', '«Gli Usa sono preparati, a prescindere da quello che accade, perché un attacco all’Ucraina resta sempre possibile. Non abbiamo ancora verificato in questa fase un ritiro delle truppe russe». Queste le parole del presidente degli Stati Uniti Joe Biden alla luce degli ultimi sviluppi sulla crisi ucraina, nel corso dell’ultima conferenza stampa alla Casa Bianca. «Siamo desiderosi di negoziare accordi scritti con la Russia, di proporre nuove misure sul controllo degli armamenti e sulla trasparenza», ha proseguito il presidente, secondo il quale alla diplomazia deve essere data «ogni possibilità di avere successo». Poi ha assicurato: «Non vogliamo destabilizzare la Russia». E ancora è tornato sull’ipotesi attacco e sulle eventuali sanzioni: «Se la Russia attacca l’Ucraina sarà una guerra frutto di scelta ma le sanzioni sono pronte», ha concluso Biden, ribadendo che in questo caso il gasdotto Nord Stream 2 non partirà.\n', 'Attacco hacker al sito del ministero della Difesa ucraino \n', 'Kiev ha annunciato che i siti del ministero della Difesa ucraino e quelli di due banche statali sono sotto cyberattacco. Sulla home page del sito web del ministero compariva un messaggio di manutenzione. Secondo l’agenzia Tass, il centro di sicurezza informatica ucraino ritiene che dietro alle operazioni di hackeraggio potrebbe esserci la Russia. \n', 'Di Maio: «L’ambasciata italiana a Kiev rimane operativa»\n', 'Nel pomeriggio di oggi si è tenuto un incontro tra il ministro degli Esteri italiano Luigi Di Maio e l’omologo ucraino Dmitry Kuleba. «Speriamo che l’Italia riesca a convincere la Russia a risolvere la situazione in modo pacifico», ha detto Kuleba. L’Italia, ha aggiunto, «capisce che la situazione minaccia anche l’Europa e i partner atlantici». Di Maio, da parte sua, ha detto: «La diplomazia è l’unica via per la pace». Il ministro degli Esteri italiano ha poi annunciato che l’ambasciata a Kiev resterà operativa: «Ho preso atto delle recenti valutazioni da parte ucraina sulla mancanza di segnali relativi a un’imminente invasione o a un’offensiva militare su vasta scala, e del permanere, allo stesso tempo, di forti preoccupazioni per eventuali azioni di destabilizzazione, anche attraverso modalità ibride». Giovedì Di Maio sarà a Mosca per incontrare il ministro degli Esteri russo Lavrov.\n', 'Le parole di Putin e Scholz\n', 'Al termine dell’incontro con Scholz, il presidente russo Putin ha detto: «Noi non vogliamo la guerra, ma non accetteremo mai l’allargamento della Nato fino ai nostri confini, è una minaccia che noi percepiamo chiaramente. Le risposte dell’Alleanza sulla sicurezza non soddisfano le nostre richieste» ma ci sono dei «ragionamenti» in corso. Putin ha comunque evidenziato che le riposte di Usa e Nato alle richieste di sicurezza avanzate da Mosca hanno «elementi» su cui la Russia «è pronta a lavorare». Scholz, da parte sua, ha sottolineato come la sicurezza dell’Europa non possa «essere costruita contro la Russia ma in cooperazione con la Russia». Sulla possibile adesione dell’Ucraina alla Nato, Scholz ha commentato: «Sono stato chiaro che su alcune posizioni non ci sono possibilità di negoziare». Quanto al riconoscimento da parte di Mosca delle repubbliche separatiste filo-russe del Donbass, in Ucraina, il cancelliere tedesco ha parlato di una «catastrofe politica» e una «violazione degli accordi di Minsk».\n', 'Colloquio tra Draghi e Zelensky\n', 'Colloquio tra il premier Mario Draghi e il presidente ucraino Volodymyr Zelensky. «Con il premier Mario Draghi abbiamo discusso delle sfide della sicurezza che affrontano oggi l’Ucraina e l’Europa. Abbiamo avuto uno scambio di opinioni sull’intensificazione del lavoro di tutti i formati negoziali e sullo sblocco del processo di pace. Apprezzo il sostegno dell’Italia all’Ucraina», ha scritto Zelensky su Twitter.\n', 'Il Parlamento russo a Putin: «Riconosca repubbliche separatiste»\n', 'Sono ore di appelli quelle che si alternano nel clima teso della crisi tra Russia e Ucraina. Stavolta a parlare a Vladimir Putin sono i deputati della della Duma, il Parlamento russo, che poche ore fa hanno approvato un appello ufficiale affinché il presidente russo riconosca «le autoproclamate repubbliche separatiste di Donetsk e Lugansk», nel sud est dell’Ucraina. In quegli stessi luoghi in cui la Russia è accusata da tempo di sostenere i separatisti nel conflitto del Donbass. Secondo la testata online Meduza i deputati russi hanno approvato il documento preparato dal partito comunista e rivolto a Vladimir Putin. «Questa risoluzione prevede l’invio dell’appello direttamente al presidente russo», spiega il sito di informazione, «hanno votato a favore 351 deputati, contro 16 e uno si è astenuto». L’annuncio della riunione del Parlamento era stato dato dalla testata nella giornata di ieri: «I legislatori russi esamineranno due progetti di risoluzione che invitano Putin a riconoscere formalmente le autoproclamate repubbliche popolari nell’Ucraina orientale».\n', 'Il Cremlino conferma: «Ritiro pianificato delle truppe»\n', 'Le notizie sul ritiro di alcune delle truppe russe presenti ai confini dell’Ucraina hanno cominciato a circolare nelle prime ore di oggi, con il ministero della Difesa russo che aveva annunciato la decisione. Poco dopo l’emittente televisiva americana Cnn aveva smentito, parlando di ulteriori ammassamenti di forze. Ora il Cremlino ribatte e conferma: «C’è un ritiro pianificato dal confine ucraino delle truppe impegnate nelle esercitazioni militari». Ad aggiungere dettagli sul rientro annunciato anche il ministro degli Esteri russo Sergei Lavrov: «Era una decisione pianificata e non dipende affatto dall’isteria occidentale», ha detto. «Le notizie diffuse dall’Occidente su un’invasione russa dell’Ucraina sono terrorismo mediatico». Kiev, tuttavia, non si fida: «Mosca ritiri tutte le truppe. Solo allora crederemo alla de-escalation». E la Nato avverte: «Non ci sono segnali sul terreno che la Russia stia riducendo le truppe ai confini dell’Ucraina».\n', 'Mosca: «L’Occidente ha fallito»\n', 'I tentativi di placare la tensione continuano a fallire. A pronunciare parole dure contro l’Occidente è la portavoce del ministero degli Esteri russo, Maria Zakharova: «La data del 15 febbraio del 2022 entrerà nella Storia come il giorno del fallimento della propaganda di guerra da parte dell’Occidente», ha scritto su Telegram. «Svergognati e annientati senza sparare un colpo». Il commento arriva dopo che l’annuncio del ministero della Difesa russo di aver ritirato alcune truppe schierate ai confini dell’Ucraina. Il riferimento alla data di oggi come quella più importante è anche rispetto a quanto la Cnn aveva fatto trapelare ore fa sul 16 febbraio. Giornata in cui secondo gli Usa la Russia avrebbe deciso di invadere l’Ucraina. \n', 'Bolsonaro domani da Putin\n', 'Nel bel mezzo delle tensioni tra Mosca e Occidente, a fare visita al Cremlino nella giornata di domani 16 febbraio sarà anche Jair Bolsonaro. Da quanto riferisce il presidente brasiliano l’incontro con Putin non sarò sulla crisi Ucraina ma per parlare di affari. «Il presidente Putin mi ha invitato. Il Brasile dipende in gran parte dai fertilizzanti della Russia, della Bielorussia. Porterò con me anche un gruppo di ministri che si occuperà di questioni come l’energia, la difesa e l’agricoltura». Il portavoce della presidenza russa, Dmitrij Peskov, ha aggiunto che Putin attende Bolsonaro «con impazienza» e che intende affrontare «una relazione bilaterale intensa ma anche scambiare opinioni sulle questioni più calde dell’agenda mondiale». L’allusione piuttosto chiara al conflitto con l’Ucraina smentirebbe quanto detto dal presidente brasiliano che ha più volte ribadito la natura “affaristica” della sua missione. «Per la crisi Ucraina prego Dio affinché la pace regni nel mondo», si è limitato a dire Bolsonaro.\n', 'La Cnn smentisce Mosca: «Continuano ad arrivare truppe al confine»\n', 'A smentire quanto annunciato nelle ultime ore da Mosca sul ritiro di alcune truppe dal confine è la Cnn americana. L’emittente televisiva riferisce di «un ammassamento di truppe e dispositivi militari russi al confine che sta proseguendo». Il canale all news ha geolocalizzato alcuni video che circolano sui social media e documentano gli spostamenti di cui parla. In particolare, la Cnn farebbe riferimento a movimenti nei pressi di Belgorod, nella Russia occidentale, a poca distanza dal confine e dalla città ucraina di Kharkiv. Un altro filmato mostra carri armati in movimento nei pressi del villaggio di Sereteno, a circa 24 chilometri dal confine ucraino. Anche la zona attorno a Voronezh appare teatro di movimenti militari, con carri armati e reparti di fanteria.\n', '«Un momento molto pericoloso per il mondo»\n', '«Un’invasione dell’Ucraina da parte della Russia potrebbe essere imminente ed è molto probabile». Le dichiarazioni non ottimiste sono della ministra degli Esteri britannica Liz Truss. In diretta su Sky News ha parlato della crisi Ucraina augurandosi che l’invito alla diplomazia fatto più volte al presidente russo possa essere ascoltato: «Quello che stiamo facendo è perseguire la via della deterrenza e della diplomazia. Esortiamo ancora Vladimir Putin a fare un passo indietro dall’orlo del baratro». La ministra ha continuato: «Se vedessimo un’invasione in Ucraina ci sarebbero costi elevati in termini di un conflitto di lunga durata, potremmo vedere l’indebolimento della sicurezza in Europa in modo più ampio e potremmo vederlo altri aggressori in tutto il mondo come un’opportunità per espandere anche le loro ambizioni. Questo è un momento molto pericoloso per il mondo».\n', 'Il generale maggiore russo: «Alcune forze stanno tornando alla base»\n', '«Unità dei distretti meridionali e occidentali, che hanno completato i loro compiti, hanno già iniziato a caricare i mezzi di trasporto ferroviari e terrestri e oggi inizieranno a rientrare», ha dichiarato in una nota il generale maggiore Igor Konashenkov, portavoce della Difesa russa. «Mentre le misure di addestramento al combattimento si avvicinano alla conclusione, le truppe, come sempre avviene, effettueranno marce combinate alle proprie basi permanenti». \n', 'Dopo l’annuncio dell’inizio del ritiro di parte delle truppe schierate al confine con l’Ucraina, il ministero della Difesa russo ha anche pubblicato il video dei blindati che tornano alle basi di provenienza una volta finite le esercitazioni. Nel video si vede la marcia fuoristrada dei carri armati, e anche blindati, veicoli di fanteria e sistemi di artiglieria caricati su un treno. \n', 'La ministra degli Esteri tedesca: «La Russia ritiri subito le truppe»\n', 'L’invito nei confronti di Mosca a desistere dall’idea di un possibile attacco e a ritirare le truppe al confine arriva anche dalla Germania. «Che la Russia ritiri le sue truppe schierate ai confini dell’Ucraina», ha dichiarato il ministro degli Esteri tedesco Annalena Baerbock. Oggi 15 febbraio il cancelliere tedesco Olaf Scholz incontrerà il presidente russo Vladimir Putin. Ieri era stata la volta della visita a Kiev. «La situazione è particolarmente pericolosa», ha continuato Baerbock, «e può degenerare in qualsiasi momento. Dobbiamo utilizzare tutte le opportunità di dialogo per ottenere una soluzione pacifica». In quanto all’invito del cancelliere sulla de-escalation, Baerbock ribadisce: «La responsabilità di una de-escalation è chiaramente dal lato della Russia e spetta a Mosca ritirare le sue truppe. Il presidente russo Vladimir Putin ha ancora tempo limitato per evitare una guerra in Europa con un attacco all’Ucraina».\n', 'Zelensky: «Grazie a Usa e Canada per i sostegni finanziari»\n', 'Il presidente ucraino Volodymyr Zelensky ha ringraziato su Twitter gli Stati Uniti e il Canada per il sostegno finanziario che le due potenze hanno garantito nella delicata crisi con la Russia. «Siamo grati per il sostegno finanziario di $ 1 miliardo e $ 3 miliardi disponibili per i progetti in Ucraina». I ringraziamenti diretti sono poi andati a Joe Biden: «Per la rapida decisione e i risultati concreti dopo la nostra conversazione».']"
883,news-895331,Scholz come Macron: seduto a 4 metri di distanza da Putin. E i tavoli del Cremlino diventano meme,https://www.open.online/2022/02/15/russia-vs-ucraina-putin-scholz-tavoli-meme,2022-02-15 12:24:00,"['Scholz come Macron: seduto a 4 metri di distanza da Putin. E i tavoli del Cremlino diventano meme\n', '\n', 'Ieri è diventata virale la foto dell’incontro tra il presidente russo e il suo ministro Lavrov, tenuto a distanza come i leader occidentali\n', 'Alcuni giorni fa, l’immagine di Emmanuel Macron seduto a quattro metri di distanza da Vladimir Putin era diventata virale. Fonti vicine al presidente francese avevano spiegato che il distanziamento si era reso necessario per la decisione dello stesso capo dell’Eliseo di non sottoporsi a un test anti-Covid russo prima del vertice. «Non potevamo accettare che mettessero le mani sul Dna del presidente», aveva detto una delle fonti a\xa0Reuters. Oggi, al tavolo con Putin, si è seduto il cancelliere tedesco Olaf Scholz, arrivato a Mosca per mediare sulla crisi ucraina. \n', 'Il rigoroso distanziamento sociale imposto dal presidente russo, in realtà, non è un trattamento riservato ai soli leader occidentali. Ieri, 14 febbraio, Putin ha incontrato il suo ministro degli Esteri Sergei Lavrov. Come dimostrano le immagini circolate sui social e sulle agenzie di stampa, anche Lavrov è stato costretto a mantenere le distanze da Putin.\n', 'Nelle ultime ore, le foto degli incontri del presidente russo con Macron, Scholz e Lavrov sono diventate così virali da trasformarsi in oggetto di meme sui social network.']"
884,news-894919,Fitoussi spiega cosa rischia l’Europa con la guerra in Ucraina: «Il no al nucleare un regalo a Putin»,https://www.open.online/2022/02/15/russia-ucraina-guerra-cosa-rischia-europa-fitoussi,2022-02-15 06:23:00,"['Fitoussi spiega cosa rischia l’Europa con la guerra in Ucraina: «Il no al nucleare un regalo a Putin»\n', '\n', 'L’economista: l’Unione avrebbe dovuto investire sulle energie alternative per non dipendere da Mosca. I conti pubblici e le riforme mancate \n', 'Secondo il professor Jean Paul Fitoussi, economista e docente alla Luiss Carli e a Sciences Po, l’Europa rischia molto dalla possibile guerra della Russia all’Ucraina. L’Unione rischia di pagare il conto più salato: «Mosca avrà ancora più potere sul gas . Ogni Paese ha giocato da solo, e si è fatto ingannare, a parte la Francia: è tornata a puntare sul nucleare che le consente una grande autonomia». Secondo Fitoussi «l’Europa avrebbe dovuto mettere in campo un grandissimo piano di investimenti per studiare le nuove energie pulite. Non l’ha fatto». E in questo contesto l’Italia è il vaso di coccio tra vasi di ferro: «Ha rinunciato al nucleare nel momento sbagliato, privandosi di una fonte di energia che ridurrebbe le emissioni e la dipendenza dagli altri Stati. La Ceca ha fatto un grande lavoro sull’acciaio e il carbone. Ma la Commissione Europea non è riuscita a perseguire un interesse comune sull’energia. I governi sono sempre più lontani, e la distanza su questioni fondamentali cresce sempre più». \n', 'L’Italia infatti rischia un’escalation dei prezzi delle materie prime. In particolare sul grano, visto che l’ Ucraina oltre ad avere una riserva energetica per il gas ha un ruolo importante anche sul fronte agricolo con la produzione di circa 36 milioni di tonnellate di mais per l’alimentazione animale (quinto posto nel mondo) e 25 milioni di tonnellate di grano tenero per la produzione del pane (settimo posto al mondo). Sull’irrigidimento dei paesi del Nord riguardo la proposta di cambiare il patto di stabilità Fitoussi è costretto a ripetersi: «I conti pubblici sono una parte minore della ricchezza di un Paese: se per ridurre il debito pubblico ammazzo l’economia perdo molto più di quanto possa guadagnarci. Lo abbiamo già fatto, in occasione della crisi del debito sovrano. \n', 'Quale fu il risultato? La disoccupazione è aumentata, abbiamo bruciato capitale umano, la fiducia è svanita. Ci sono state migliaia di imprese chiuse e abbiamo lasciato che l’ambiente si degradasse ancora di più. Bisognerebbe avere una visione complessiva del problema». A Bruxelles oggi c’è però una nuova generazione di leader rispetto a quei tempi. Ma Fitoussi non sembra granché ottimista: «Ogni volta abbiamo questa speranza. C’è stato un momento in cui i grandi Paesi europei hanno avuto governi socialisti: non è successo niente». ']"
885,news-894899,Guerra ibrida con false flag o «bomba atomica»: i piani segreti della Russia per l’attacco all’Ucraina,https://www.open.online/2022/02/15/russia-ucraina-guerra-ibrida-cosa-e,2022-02-15 05:45:00,"['Guerra ibrida con false flag o «bomba atomica»: i piani segreti della Russia per l’attacco all’Ucraina\n', '\n', 'Gli scenari sul tavolo di Mosca. Che sposta unità e artiglieria e lanciarazzi in posizione d’attacco. L’ipotesi di una “Pearl Harbour elettromagnetica” ventilata dall’ex Cia Woolsey \n', 'Una guerra ibrida con cyber attacchi e fake bomb per fomentare il casus belli e poi attaccare, magari passando per la Bielorussia. Oppure una “Pearl Harbour” elettromagnetica, con l’esplosione di un ordigno atomico per far saltare il nostro sistema elettrico. Gli scenari d’attacco della Russia all’Ucraina sono tutti sul tavolo mentre Mosca smentisce l’intenzione di attaccare mercoledì 16 febbraio. Aggiunge che è disposta a negoziare. E intanto però sposta in posizione d’attacco unità di artiglieria e lanciarazzi. Intanto oggi a Kiev è atteso il ministro degli Esteri italiano Luigi Di Maio mentre il cancelliere tedesco Olaf Scholz volerà a Mosca dove incontrerà il presidente russo. \n', 'Piano A: false bombe e vera guerra \n', 'Il primo scenario delineato in queste ore è quello della guerra ibrida. Mentre gli analisti giudicano come troppo esigui i 147 mila soldati schierati al confine, Mosca ha molte opzioni per muovere guerra a Kiev. Una di queste, spiega oggi La Stampa, è proprio la falsa bomba. In questi giorni la polizia ucraina ha ricevuto centinaia di allarmi bomba rivelatisi falsi: fake news con fake bombs. «Vogliono destabilizzarci dall’interno», sostiene con il quotidiano Viktor Zhora, vicedirettore dei Servizi di protezione della Comunicazione di Kiev. L’obiettivo è indebolire progressivamente il paese provocando malcontento e proteste come quelle fomentate nell’est nel 2014. Il tutto per giustificare un intervento. L’escalation, secondo questo piano, prevedrebbe uno schema consequenziale di cyber attacchi, sabotaggi e manovre di quinte colonne. Fino a trovare un casus belli. \n', 'In questa ottica e all’interno di questo scenario c’è l’ipotesi del false flag con video falso già paventata dall’intelligence americana nei giorni scorsi. Nel filmato verrebbe mostrato un attacco delle forze ucraine al Donbass. Per fornire una giustificazione al contrattacco russo. E risolvere così uno dei punti (insieme alla Nato e alla Crimea) sul tavolo del contrasto diplomatico. Come sta controbattendo questa strategia l’Occidente? Per ora ha deciso di svelare tutte le notizie che l’intelligence riesce a portare all’attenzione del governo. Con l’obiettivo di “bruciare” i tentativi russi di trovare la miccia e l’accendino per far scoppiare la crisi. La strategia di Biden di svelare le mosse di Putin per fermarlo, come l’ha definita il New York Times, potrebbe però non bastare. \n', 'Una Pearl Harbour elettromagnetica \n', 'Ma c’è anche lo scenario peggiore. E lo delinea oggi James Woolsey, oggi professore e direttore della Cia dal 1993 al 1995, in un’intervista a\xa0Repubblica. «Oltre all’attacco di terra, Mosca sarebbe anche in grado di provocare una Pearl Harbor elettromagnetica, facendo esplodere un ordigno atomico per generare un impulso capace di far saltare il nostro sistema elettrico». Anche qui, secondo Woolsey, la partita prevede una dissimulazione: «Non condurrebbe l’attacco direttamente, ma farebbe un’operazione “false flag”, per poi scaricare la colpa su altri. Potrebbero usare un gruppo terroristico, uno stato canaglia tipo la Bielorussia, o magari fingere che sono stati gli ucraini». \n', 'Da qui in poi la strada sarebbe facilmente tracciata. Secondo gli analisti militari tra le nove rotte d’attacco a disposizione la Russia sceglierebbe quella che porta più rapidamente possibile a Kiev. E questo spiega la repentina fuga dei diplomatici dalla Capitale. In un’analisi pubblicata su Atlantic Council, l’esperto Tyson Wetzel spiega che i russi punterebbero a garantirsi la superiorità aerea con missili ad alta precisione che colpirebbero obiettivi militari e civili. E il passaggio preferito, nel caso, sarebbe quello dalla Bielorussia. ']"
886,news-894885,"Nato, Donbass e Crimea: cosa vuole Putin per non far scoppiare la guerra in Ucraina",https://www.open.online/2022/02/15/ucraina-russia-cosa-vuole-putin,2022-02-15 04:47:00,"['Nato, Donbass e Crimea: cosa vuole Putin per non far scoppiare la guerra in Ucraina\n', '\n', 'Mosca smentisce che il 16 febbraio sia il giorno fissato per l’invasione. Ma intanto sposta le armi in posizione d’attacco. La strada della trattativa è difficile. Però secondo gli esperti lo Zar sta cercando solo un’exit strategy\n', 'È il 16 febbraio la data scelta dalla Russia per invadere l’Ucraina? Il primo vice rappresentante permanente di Mosca presso le Nazioni Unite, Dmitry Polyansky, parlando a Channel 4 ha sostenuto che non c’è alcun ultimatum fissato per mercoledì: «Per quanto ne so no, e non vedo alcun motivo per questo». Polyansky ha definito ridicole le notizie di una invasione imminente. «Ogni giorno impariamo qualcosa di nuovo su di noi e sui piani di attacco, sull’invasione a noi attribuita. Per noi è sorprendente», ha detto il rappresentante russo all’Onu. Sottolineando che tali notizie «sono anche una completa sorpresa per gli ucraini. Sembra – ha aggiunto – che solo gli americani siano sicuri di qualcosa, ma non condividono informazioni, né con noi né con gli ucraini». Ma allora cosa vuole Vladimir Putin per non far scoppiare la guerra in Ucraina? E davvero i venti di guerra sono un’illusione ottica?\n', 'Lo Zar vuole salvare la faccia \n', 'In primo luogo va ricordato quello che spiega oggi James Woolsey, oggi professore e direttore della Cia dal 1993 al 1995, in un’intervista a Repubblica. E cioè che i russi «sono specialisti dell’inganno dai tempi di Pietro Il Grande». Per Woolsey lo Zar «è duro, ma anche scaltro, però questa crisi è stata tutto tranne che scaltra. Non so come possa uscirne senza apparire debole, cioè l’ultima cosa che vuole. Ora però noi dobbiamo stare attenti a non cacciarci a nostra volta in un vicolo cieco. Esseri duri non basta, ma essere deboli è letale. Quindi dobbiamo restare fermi e uniti, dandogli il modo di salvare la faccia». Come? Una possibile soluzione l’ha modellata ieri l’ambasciatore ucraino nel Regno Unito,\xa0Vadym Prystaiko\xa0alla\xa0Bbc. «Potremmo rinunciare all’entrata nella Nato, soprattutto se veniamo minacciati così, ricattati così\xa0e spinti in questa direzione».\xa0Poi l’ex ministro degli Esteri ha ritrattato, ribadendo che l’Ucraina ha un impegno fissato in costituzione di aderire alla Nato, «una questione che dipende dalla prontezza dell’Alleanza stessa».\xa0 \n', 'Il Corriere della Sera spiega oggi che la situazione di oggi si trascina da un anno. Ovvero da quando la Russia ha cominciato le grandi manovre in Europa in risposta all’offensiva della Nato. Che, violando una promessa (verbale) fatta dagli americani a Gorbaciov, ha cominciato ad espandersi nei paesi ex Urss o del Patto di Varsavia. La Russia oggi chiede che Ucraina e Georgia non entrino ma questo punto è difficile da ottenere. Perché l’adesione alla Nato è libera. Ma qui c’è uno spiraglio. Perché sia la Georgia (in Ossezia e Abkhazia) che l’Ucraina (nel Donbass e in Crimea) hanno conflitti aperti. E in base al testo alla base dell’allargamento del 1999 non possono essere accettati nell’Alleanza Atlantica. \n', 'Un ritiro disordinato\n', 'Il problema è che la Russia ufficialmente chiede di più. Ovvero vuole il ritiro di tutti i soldati occidentali dai paesi entrati nella Nato dopo il 1997. Una scelta che agli Usa non dispiacerebbe visto che l’isolazionismo è tornato di moda oltreoceano (l’Afghanistan lo insegna). Ma Washington non può accettare oggi una condizione che per Biden suonerebbe come un’obbedienza allo Zar. Poi c’è la Crimea. Qui Putin vorrebbe che l’annessione venisse riconosciuta. E anche qui è impossibile che gli Usa lo concedano. Ma ormai i cittadini della penisola hanno passaporti russi, il collegamento con Mosca è assicurato e la situazione potrebbe trascinarsi così per decenni senza soluzioni di continuità. La questione più scottante è il Donbass. Dove la Russia, che chiede maggiore autonomia per la regione, si trova a scontrarsi con i nazionalisti ucraini. \n', 'E qui la situazione potrebbe precipitare: se il governo decidesse di colpire gli interventisti, Mosca interverrebbe con mano pesante. Ovvero proprio quello che secondo la Cbs si sta nel frattempo preparando a fare: ha spostato alcune unità di artiglieria a lungo raggio e lanciarazzi in posizione d’attacco, lasciando presagire un’imminente operazione. Alcune unità russe hanno lasciato le aree verso cui erano state convogliate e stanno iniziando a spostarsi in «posizione di attacco», secondo una fonte americana. L’iniziativa segna un cambiamento rispetto a domenica scorsa, quando alcune unità avevano lasciato le aree di raccolta ma non avevano ancora guadagnato quelle che potrebbero essere postazioni di attacco. Gli Stati Uniti, secondo la fonte, ritengono che la Russia attaccherà l’Ucraina entro la fine della settimana, anche se non è ancora certo in quale modo e attraverso quale strada.\n', 'L’exit strategy \n', 'Anna Zafesova, giornalista esperta di Russia e di Putin, su La Stampa invece oggi disegna una prospettiva completamente diversa. Che vede il leader di Mosca obbligato a una marcia indietro perché l’escalation è andata più in là delle sue forze. Ma Putin non vuole apparire sconfitto e farà di tutto per cercare di annettersi il Donbass senza irritare l’Occidente. Il quotidiano ricorda che ieri la Duma ha ripescato a sorpresa l’appello a Putin per riconoscere come indipendenti le «repubbliche popolari» di Donetsk e Luhansk, un piano B ventilato qualche giorno fa e rimasto nel cassetto. In questa prospettiva il Donbass potrebbe diventare una pistola puntata sul negoziato, oppure una ricompensa che la Russia si prende per l’ultimatum respinto. In questo caso l’Europa potrebbe reagire con sanzioni meno dure e a rimetterci sarebbe solo l’Ucraina lasciata a quel punto in balìa dei nazionalisti. Così la situazione oggi potrebbe essere sanata. Per poi tornare a precipitare tra qualche mese. \n', 'Foto copertina da: Naufraghi.ch']"
887,news-893849,"Crisi ucraina, Mosca difende la via diplomatica. Ma gli Usa lanciano l’allarme: «Aumentate le truppe al confine»",https://www.open.online/2022/02/14/crisi-ucraina-14-febbraio,2022-02-14 21:50:00,"['Crisi ucraina, Mosca difende la via diplomatica. Ma gli Usa lanciano l’allarme: «Aumentate le truppe al confine»\n', '\n', 'Il cancelliere tedesco vede Zelensky, domani l’incontro con Putin. In arrivo anche Di Maio. Il Cremlino, intanto, riduce le esercitazioni militari\n', 'La crisi Ucraina continua a tenere il mondo con il fiato sospeso. Mentre soffiano venti di guerra, la diplomazia tenta in ogni modo di evitare l’escalation. Gli schieramenti si muovono su un equilibrio delicatissimo. Il presidente ucraino Volodymyr Zelensky è stato informato dagli Stati Uniti che il giorno dell’attacco russo sarà mercoledì 16 febbraio. A darne notizia è stata la Cnn. Il presidente ucraino ha però aggiunto che «non è la prima volta» che si parla di questa data e che «l’Ucraina è più forte che mai», invitando la popolazione «a sventolare le bandiere ucraine e a indossare i colori nazionali», al fine di rendere il «16 febbraio il giorno dell’unità nazionale». Zelensky ha ribadito la volontà di raggiungere «la pace e risolvere tutte le questioni esclusivamente attraverso i negoziati», sottolineando che «l’esercito ucraino che è molte volte più forte di otto anni fa». Al contempo, il segretario di Stato americano Blinken ha annunciato lo spostamento temporaneo dell’ambasciata statunitense da Kiev a Leopoli. Inoltre, il Dipartimento di Stato ha reso noto che gli Stati Uniti «non vedono segni tangibili di de-escalation» al confine tra Russia e Ucraina. \n', 'Secondo quanto riportato dalla Cbs, che cita un funzionario statunitense, alcune truppe russe al confine con l’Ucraina hanno iniziato a muoversi in «posizioni da attacco», spostando parte dell’artiglieria a lungo raggio in posizione di tiro. In un video pubblicato dalla Bbc viene mostrato l’artiglieria militare russa e le truppe in movimento vicino al confine con l’Ucraina. Sullo sfondo, proseguono febbrili i tentativi di mediazione: oggi si è svolto l’incontro del cancelliere tedesco Olaf Scholz con il presidente Zelensky, con l’obiettivo dichiarato di «garantire la pace in Europa». Domani sarà la volta del ministro degli esteri Luigi Di Maio che partirà in missione verso Kiev e poi a Mosca. Proprio da Mosca, intanto, arrivano segnali di distensione, con il ministro degli Esteri Sergei Lavrov che parla di un «accordo possibile» con l’Occidente.\n', 'Guterres (Onu): «Non c’è alternativa alla diplomazia»\n', 'Antonio\xa0Guterres, segretario generale dell’Onu,\xa0ha parlato al telefono con il ministro degli Esteri russo, Serghiei Lavrov, e con il suo omologo ucraino, Dymtro Kuleba. A entrambi ha espresso la «sua seria preoccupazione per le accresciute tensioni intorno all’Ucraina», accogliendo «con favore le discussioni diplomatiche in corso per disinnescare quelle tensioni e sottolineare ancora una volta il fatto che non c’è alternativa alla diplomazia». Secondo Guterres, inoltre, la Russia non invaderà l’Ucraina, mentre per i funzionari e il personale delle Nazioni Unite nel Paese «non sono previsti piani la loro evacuazione o il loro trasferimento». \n', 'Il Pentagono: «La Russia ha rafforzato il confine nel weekend»\n', 'Secondo il Pentagono, la Russia avrebbe rafforzato il proprio dispositivo militare al confine con l’Ucraina nel fine settimana appena trascorso. Vladimir Putin, ha detto il portavoce della Difesa John Kirby, «continua ad aggiungere forze lungo il confine con l’Ucraina e in Bielorussia, anche solo nel corso del weekend: ora ci sono ben oltre centomila soldati». Mosca lo avrebbe fatto nonostante il recente annuncio di star mettendo fine ad alcune esercitazioni militari\n', 'Regno Unito: «La Russia potrebbe invadere in qualsiasi momento»\n', 'Il Regno Unito fa eco agli Usa nell’evocare la minaccia russa. Secondo la ministra degli Esteri Liz Truss, Mosca «potrebbe decidere di invadere in qualsiasi momento». \n', 'Johnson: «La situazione è molto pericolosa»\n', 'A intervenire sulla crisi Ucraina è anche il premier britannico Boris Johnson. «La situazione è molto molto pericolosa», ha detto rivolgendosi direttamente al presidente russo. «Invito Vladimir Putin a fare un passo indietro dall’orlo del precipizio». Poche ore fa il primo ministro inglese ha ribadito sul Twitter come la Nato sia stata fondata «con l’impegno storico di salvaguardare la libertà di ogni stato membro». E ha aggiunto: «Il Regno Unito rimarrà incrollabile nell’impegno per la sicurezza europea».\n', 'Scholz: «Mosca colga le offerte di dialogo»\n', 'Il cancelliere tedesco Scholz, in conferenza stampa con Zelensky, ha detto: «In caso di aggressione militare, saremmo pronti a sanzioni su vasta scala, se la Russia violerà nuovamente la sovranità ucraina, sapremo cosa fare. La sovranità e l’integrità territoriale dell’Ucraina non sono negoziabili. Ci aspettiamo dalla Russia chiari segnali di de-escalation, un attacco all’Ucraina avrebbe gravi conseguenze». Scholz ha quindi invitato Mosca a «cogliere le offerte di dialogo». Zelensky, da parte sua, ha parlato del possibile ingresso dell’Ucraina nella Nato, dicendo che «garantirebbe la nostra sicurezza». Tuttavia, come precisato dal cancelliere tedesco Scholz in conferenza stampa, l’ingresso dell’Ucraina nella Nato attualmente «non è in agenda» e, dunque, risulta «strano che la Russia agisca come se lo fosse». \n', 'Il ministro degli Esteri russo: «Possibile accordo con l’Occidente»\n', '«Ci sono chance per trovare un accordo con l’Occidente sull’Ucraina». Sono le prime parole apparentemente incoraggianti del ministro degli Esteri russo Sergei Lavrov rivolte al presidente Vladimir Putin. Nel corso del colloquio con Lavrov, il presidente russo ha definito l’espansione della Nato verso Est «infinita e molto pericolosa». Mosca intanto fa sapere che «una parte delle esercitazioni delle forze armate russe si sta concludendo, un’altra sarà completata nel prossimo futuro».\n', 'Il Centro studi per la difesa: «Al confine schierati 147mila militari»\n', '«Al 12 febbraio il numero totale di truppe russe lungo i confini dell’Ucraina, comprese quelle in Bielorussia e nei territori occupati dell’Ucraina orientale e della Crimea, è di 87 gruppi tattici, circa 147mila militari, compreso il personale aereo e navale». A farlo sapere è il Centro studi per la Difesa di Kiev, Kiyv Independent. «Queste truppe sono dotate delle armi e dei veicoli appropriati, nonché di unità di supporto logistico e medico», continua il Centro. «Tuttavia finora non ci sono segnali che dispongano dei rinforzi aggiuntivi necessari per un’offensiva su larga scala».\n', 'Mosca replica a Scholz: «Da parte nostra nessuna de-escalation» \n', '«Non c’è nessuna de-escalation che la Russia dovrebbe fare sull’Ucraina, questo spetta all’Occidente, incoraggiando Kiev ad attuare in pieno i pacchetto degli accordi di Minsk». A dichiararlo è Oleg Postnikov, vicedirettore del Dipartimento per la non proliferazione e il controllo degli armamenti del ministero degli Esteri russo. Le parole sono di risposta all’invito del cancelliere tedesco Olaf Scholz che poche ore fa aveva esortato Mosca per un’operazione di de-escalation e allentamento delle tensioni con l’Ucraina. Nel frattempo Scholz è arrivato a Kiev per colloqui sulla crisi. Nella giornata di domani il cancelliere sarà a mosca per incontrare Putin. \n', 'Londra: «Frustrati davanti all’atteggiamento di Mosca»\n', '«Stiamo lavorando tantissimo per sostenere l’Ucraina e le parole del nostro ministro della Difesa pronunciate ieri esprimevano quanto ci si possa sentire frustrati e quanto questi sforzi possano apparire inutili davanti all’atteggiamento di Mosca». A spiegare la posizione del governo britannico è James Heappey, portavoce del ministro della Difesa Ben Wallace che poche ore fa aveva rilasciato forti dichiarazioni sul presidente russo. «C’è un profumo di Conferenza di Monaco del 1938», aveva detto paragonando in buona sostanza la figura di Putin a quella di Hitler. Oggi il portavoce smentisce l’intenzione del paragone ma ribadisce la frustrazione per le posizioni di Mosca. «L’invasione ucraina potrebbe avvenire senza preavviso, in qualsiasi momento», ha continuato Heappey, «dato lo schieramento di forse sul terreno» . E ha aggiunto: «Ora la Russia è più vicina a una guerra in Europa come non lo è mai stata negli ultimi 70 anni».\n', 'L’ambasciatore ucraino: «Potremmo non entrare nella Nato». Poi ritratta\n', '«L’Ucraina potrebbe abbandonare l’obiettivo di entrare nella Nato, qualora questo servisse a evitare un conflitto con la Russia». A dirlo è l’ambasciatore ucraino nel Regno Unito, Vadym Prystaiko alla Bbc. «Potremmo rinunciare» ha continuato Prystaiko, «soprattutto se veniamo minacciati così, ricattati così\xa0e spinti in questa direzione». Come fa sapere la Bbc, l’ambasciatore ed ex ministro degli Esteri ha successivamente ritrattato, ribadendo che l’Ucraina ha un impegno fissato in costituzione di aderire alla Nato, «una questione che dipende dalla prontezza dell’Alleanza stessa». La puntualizzazione è stata poi ribadita dal dicastero degli Esteri di Kiev e diffusa dalla stessa Bbc. «L’Ucraina cerca garanzie per la propria sicurezza», hanno fatto sapere dalla capitale, «e secondo l’attuale governo il miglior modo per ottenerle resta la ricerca di un’adesione immediata alla Nato».\n', 'Di Maio parte per Kiev e Mosca\n', 'Il ministro degli Esteri italiano Luigi Di Maio domani 15 febbraio partirà per una missione a Kiev e poi a Mosca. Lo scorso 12 febbraio Di Maio aveva una riunione operativa all’Unità di Crisi della Farnesina sulla situazione in Ucraina. «Abbiamo deciso di invitare, in via precauzionale, tutti i cittadini italiani presenti in Ucraina a rientrare nel nostro Paese con mezzi commerciali e a posticipare tutti i viaggi verso l’Ucraina» aveva detto. «Faremo rientrare tutto il personale non essenziale della nostra sede diplomatica a Kiev. La nostra Ambasciata resta, però, pienamente operativa». Alla vigilia della partenza il ministro degli Esteri parla di soluzione diplomatica urgente: «Come Italia siamo determinati a passare a Mosca messaggi chiari, unitari, fermi, in stretto coordinamento con i nostri partner e gli alleati europei, Nato e Ocse, che scoraggino qualsiasi aggressione ed escalation», ha detto durante un nuovo incontro alla Farnesina avvenuto poche ore fa con il vice primo ministro e ministro degli affari esteri del Qatar, Sceicco Al-Thani. «Al contempo manteniamo il nostro impegno per favorire una soluzione diplomatica e sostenibile anche nel quadro degli accordi di Minsk e del formato Normandia», ha concluso.\n', 'Scholz a Mosca: «Un’aggressione avrà conseguenze pesanti»\n', 'A rivolgersi a Mosca nelle ultime ore è stato il cancelliere tedesco Olaf Scholz: «Chiediamo alla Russia segnali immediati di de-escalation nella crisi con l’Ucraina», ha detto prima di recarsi a Kiev e poi a Mosca. «Ci aspettiamo segnali, una nuova aggressione avrà conseguenze pesanti per la Russia». A questo proposito Scholz parla di «sanzioni severe preparate con cura e che possiamo mettere in atto in qualsiasi momento». Nella giornata di oggi il cancelliere si recherà a Kiev per «un tentativo di garantire la pace all’Europa». Durante l’incontro con il presidente ucraino Volodymyr Zelensky, Scholz dovrebbe discutere di come la Germania possa aiutare l’economia ucraina.\xa0 \n', 'Foto in copertina: ANSA/ LAURENCE FIGA’ -TALAMANCA ']"
888,news-893815,"Ucraina, non solo gas: così le tensioni con la Russia rischiano di innescare rincari per grano e mais",https://www.open.online/2022/02/14/guerra-ucraina-russia-rincari-grano-mais-energia,2022-02-14 20:33:00,"['Ucraina, non solo gas: così le tensioni con la Russia rischiano di innescare rincari per grano e mais\n', '\n', 'L’Italia importa ogni anno il 64% del grano necessario alla produzione di pane e biscotti. Nel 2021, 120 milioni di chili sono arrivati dall’Ucraina e 100 milioni dalla Russia\n', 'L’incombente minaccia di un conflitto in Ucraina sta avendo conseguenze anche sul prezzo dei cereali. L’Ucraina è una delle prime esportatrici verso l’Europa e un eventuale conflitto potrebbe avere ripercussioni sulle coltivazioni e sull’operatività delle infrastrutture, compresi i porti commerciali del Mar Nero. I rincari di grano e mais hanno già raggiunto, rispettivamente, il +4,5% e il +5% nell’ultima settimana, e i prodotti alimentari non erano così cari da dieci anni a questa parte. Il “granaio d’Europa” è il quarto Paese per forniture di prodotti alimentari all’Unione europea. Ogni anno, i paesi dell’Ue, riporta Politico, acquistano dall’Ucraina circa un quarto della sua produzione di cereali e olio vegetale, e circa il 50% di quella di mais. \n', 'Secondo quanto riferisce l’Ansa, l’Italia importa ogni anno il 64% del grano necessario alla produzione di pane e biscotti. Nel 2021, 120 mila tonnellate sono arrivati dall’Ucraina e 100 mila (che sommate costituiscono circa il 4,4% di tutto il grano importato nel paese) dalla Russia. Quest’ultima ha già fatto sapere che taglierà le proprie esportazioni di cereali a partire da oggi, 14 febbraio. Il caro energia ha già messo in difficoltà gli agricoltori che devono far fronte a un prezzo del gasolio del 50% maggiore rispetto a quello di inizio 2021 e vedono i loro margini di guadagno diminuire di giorno in giorno. Esiste quindi il rischio che i costi di produzione non possano essere coperti e che la fornitura si fermi. Questo, associato alla minore quantità di grano d’importazione, rischia di tradursi in ulteriori rincari su tutta la filiera se i 6 miliardi di euro previsti dal Pnrr per l’agricoltura non verranno spesi per ridurre la dipendenza dall’estero. \n', 'A livello europeo, la situazione pare per ora essere sotto controllo. Le associazioni di categoria ucraine assicurano che tutto sta procedendo secondo i piani e al momento non si prevedono interruzioni della catena di approvvigionamento. Inoltre, solo il 4,9% dei prodotti alimentari importati dall’Ue proviene dall’Ucraina, anche se alcuni beni, come l’olio di girasole e quello di colza, potrebbero soffrire particolarmente, in quanto l’Unione si rifornisce dall’ex repubblica sovietica per la maggior parte del proprio approvvigionamento. Discorso diverso per Paesi per come il Libano e l’Egitto che si affidano all’Ucraina per la maggior parte del proprio fabbisogno di grano. Il timore è che, come già accaduto nel 2011, una carenza nella fornitura di cereali possa sfociare in tensioni e rivolte con conseguenze a cascata in tutta l’area del Mediterraneo. ']"
889,news-894155,"Effetto Ucraina, lunedì nero per le Borse: l’Europa brucia 201 miliardi",https://www.open.online/2022/02/14/ucraina-effetto-crisi-mercati-europa,2022-02-14 18:00:00,"['Effetto Ucraina, lunedì nero per le Borse: l’Europa brucia 201 miliardi\n', '\n', 'Le principali piazze europee registrano forti perdite a causa del timore di un’escalation al confine russo-ucraino \n', 'I timori di un conflitto in Ucraina pesano sui mercati. Nel primo giorno di contrattazioni all’indomani di un weekend carico di tensioni, le Borse europee registrano cali pesanti, mentre aumentano i prezzi di gas e petrolio. L’indice Stoxx 600, che raggruppa i 600 titoli maggiori del Vecchio continente, dopo cali anche più ampi ha perso l’1,9% finale, che si traduce in 201 miliardi di capitalizzazione bruciati in una sola seduta. Madrid ha concluso in calo del 2,5%, Parigi del 2,2%, Francoforte di due punti percentuali. In ribasso dell’1,7% finale sia Amsterdam sia Londra, con Mosca che nei diversi indici si muove su cali tra il 3 e il 2%.\n', 'Il calo di giornata\n', 'Le principali piazze europee sono tutte in calo: a metà seduta Francoforte e Parigi perdono il 3,1%, Madrid il 2,6%, Londra l’1,9%. La peggiore è Milano (-3,2%). In rialzo il petrolio con il Wti che sale a 93,37 dollari al barile (+0,3%) e il Brent a 94,59 dollari (+0,17%). Cresce anche il prezzo del gas: ad Amsterdam +5,9% a 82 euro al Mwh. La Russia è la principale fonte di gas naturale in Europa: un terzo delle sue esportazioni attraversa l’Ucraina. Secondo gli analisti di Bloomberg, gli impianti di stoccaggio dell’Europa sono già a «livelli bassi, con prezzi cinque volte più alti del normale per questo periodo dell’anno».\n', 'Immagine di copertina: ANSA/Mourad Balti Touati']"
890,news-894339,"Ucraina, le voci di chi rientra in Italia: «C’è tensione, troppi militari ai confini». Nel Paese restano 2 mila connazionali",https://www.open.online/2022/02/14/ucraina-italiani-rientrati-testimonianze,2022-02-14 16:09:00,"['Ucraina, le voci di chi rientra in Italia: «C’è tensione, troppi militari ai confini». Nel Paese restano 2 mila connazionali\n', '\n', 'Una ragazza ucraina dopo l’arrivo in Italia: «La mia gente non c’entra nulla. La politica trovi una soluzione»\n', 'La tensione in Ucraina resta elevata nonostante le prove di dialogo delle ultime ore. Nella mattina di oggi, 14 febbraio, alcuni cittadini italiani sono rientrati dall’Ucraina: «Si avverte un po’ di tensione in questi ultimi giorni. In Ucraina si spera che questa invasione dei russi non avvenga, ci sono troppi militari questa volta vicino ai confini e se invadono colpiranno una grossa fetta del territorio», ha detto un giovane italiano atterrato a Fiumicino. «Avevo deciso da tempo, appena ho avuto avvisaglie della tensione, di anticipare il rientro ma poi sono stato contagiato dal Covid. Ci sono riuscito solo oggi. Spero non succeda nulla e che vinca la pace», ha aggiunto. Sono 2 mila in tutto gli italiani che vivono in Ucraina. Dopo l’invito della Farnesina a lasciare il prima possibile il Paese, in molti hanno deciso di restare comunque anche perché lì hanno costruito la loro vita, hanno un lavoro e la famiglia. La speranza è che la situazione torni alla normalità il prima possibile. «Io e mio marito abbiamo deciso di restare qui», dice, invece, una donna a Tgcom24, visibilmente preoccupata.\n', 'Le testimonianze\n', 'Preoccupati sono gli stessi cittadini ucraini. Una ragazza, originaria dell’Ucraina, appena rientrata in Italia dove lavora, ha aggiunto: «Mi spiace per la mia gente che non c’entra nulla con questa situazione di rischio guerra. Una soluzione? Non dipende da noi ma dai politici. Non sono comunque eccessivamente preoccupata, sono positiva e spero in una soluzione della vicenda». Un altro cittadino ucraino, anche lui di rientro con la moglie e un bimbo piccolo, ha spiegato: «Molti connazionali ora cominciamo ad essere preoccupati ma sperano che Putin non decida di invadere il nostro Paese. Io non lo sono per me ma per la mia famiglia che vive là. Le ultime notizie, prima della partenza, erano legate alle troppe truppe russe sempre più vicine alla frontiera. Se comincia la guerra, però, io torno sicuramente nel mio Paese a difenderlo».\n', 'Foto in copertina di repertorio: ANSA/ LAURENCE FIGA’ -TALAMANCA']"
891,news-893581,"Russia-Ucraina, il segnale che la guerra è imminente? «Usa pronti a evacuare tutto il personale entro 48 ore»",https://www.open.online/2022/02/14/russia-ucraina-usa-evacuazione-48-ore,2022-02-14 07:59:00,"['Russia-Ucraina, il segnale che la guerra è imminente? «Usa pronti a evacuare tutto il personale entro 48 ore»\n', '\n', 'La Cbs cita tre fonti distinte governative. Il personale non essenziale è già stato evacuato. Mosca: «Invasione? Follia»\n', 'Gli Stati Uniti ritireranno tutto il loro personale da Kiev nelle prossime 24 o 48 ore. Lo riferisce la Cbs, che cita tre fonti distinte governative mentre gli Usa hanno già ordinato ai dipendenti non essenziali di lasciare l’ambasciata americana a Kiev. Ieri la testata ucraina European Pravda aveva affermato che l’incaricato d’affari americano, Kristina Kvien, e altri diplomatici statunitensi avevano iniziato a spostarsi da Kiev a L’vov. In precedenza il consigliere della Casa Bianca per la sicurezza nazionale, Jake Sullivan, aveva affermato che le autorità Usa erano pronte a ordinare a tutti i diplomatici americani di abbandonare la capitale ucraina a fronte della minaccia di un’invasione russa. La notizia arriva mentre gli Stati Uniti hanno fatto sapere che altri 30 mila russi sono arrivati al confine, portando il totale dei militari in zona a 130 mila. E rende plausibili gli scenari che raccontano di un’escalation russa in arrivo entro mercoledì. \n', 'Nel frattempo la portavoce del ministero degli Esteri russo, Maria Zakharova, nell’intervista esclusiva rilasciata all’inviato a Mosca di Quarta Repubblica, il talk show condotto da Nicola Porro in onda stasera ha detto che la Russia non è mai stata un aggressore e non ha mai iniziato guerre mondiale e le accuse di progettare un’invasione che giungono da Washington e Londra sono «folli. Quando ascoltiamo le dichiarazioni della Casa Bianca e di Downing Street sul fatto che la Russia avrebbe intenzione di attaccare, ci rendiamo conto che lo possono dichiarare solo persone folli, che sono matte, che non hanno una morale e che fanno delle falsificazioni», ha detto Zakharova. E l’ambasciatore ucraino a Londra Prystayko dice che Kiev è pronta a fare concessioni per evitare la guerra. La prima sarebbe ritirare l’adesione alla Nato. ']"
892,news-893547,Helsinki 2: il piano B di Biden per evitare la guerra in Ucraina e garantire la Russia e l’Europa,https://www.open.online/2022/02/14/ucraina-russia-piano-usa,2022-02-14 06:15:00,"['Helsinki 2: il piano B di Biden per evitare la guerra in Ucraina e garantire la Russia e l’Europa\n', '\n', 'Un accordo multilaterale che offra garanzie a tutti i fronti. Con un Consiglio di sicurezza europea che diventi il garante degli stati non allineati\n', 'C’è un piano B di Joe Biden per evitare la guerra tra Russia e Ucraina. Che prevede un accordo che parte dalla ritirata della Nato a Est. E si conclude con maggiori garanzie sul gas per l’Europa. Federico Rampini sul Corriere della Sera oggi spiega che le richieste della Russia sono durissime: chiudere le porte della Nato all’Ucraina e addio a truppe e armi nei paesi che hanno aderito all’alleanza atlantica dopo il maggio 1997. Ma la guerra non è una strada facile per Vladimir Putin. Per questo Michael McFaul, che fu ambasciatore a Mosca, propone una Helsinki 2. Ovvero un accordo multilaterale che offra garanzie a tutti i fronti in conflitto. Questa è la stessa idea di Dmitri Trenin, analista dell’ufficio moscovita del Carnegie Endowment for Peace. Secondo lui l’obiettivo di Putin è cambiare gli equilibri dell’Europa dell’Est più che invadere l’Ucraina. Il paese, insieme a Georgia e Moldavia, deve rimanere fuori dalla Nato per allontanare i missili intermedi Usa. Se ottenesse questi risultati Putin potrebbe presentarsi alle elezioni 2024 da vincente. Una soluzione potrebbe essere la creazione di un consiglio di sicurezza europea che diventi garante di un cuscinetto di stati non allineati. Ma il piano B non è destinato per forza a prevalere: perché secondo i falchi di Washington ogni cedimento di oggi porterebbe a peggiori appetiti futuri. Ma le alternative non ci sono. Le sanzioni porterebbero al ricatto energetico. E spingerebbero la Russia tra le braccia della Cina. ']"
893,news-893531,Crisi del gas e aumenti dei prezzi: cosa rischia l’Italia con la guerra tra Russia e Ucraina,https://www.open.online/2022/02/14/ucraina-russia-guerra-cosa-rischia-italia,2022-02-14 05:35:00,"['Crisi del gas e aumenti dei prezzi: cosa rischia l’Italia con la guerra tra Russia e Ucraina\n', '\n', 'Roma è più vulnerabile della Germania al rischio di chiusura dei rubinetti. E non ha alternative \n', 'L’Italia è uno dei paesi dell’Occidente che rischia di pagare un prezzo peggiore in caso di guerra tra Russia e Ucraina. Perché sarebbe esposta a uno shock energetico sul gas. E per gli allarmi sui prezzi che arrivano dagli analisti finanziari Usa sulle possibili conseguenze di una guerra: petrolio a 100 dollari e tonfo dei mercati. Con conseguenti ricadute sui prezzi delle materie prime, già alle prese con lo shock bollette della fine del 2021. Il primo fronte è quello dell’energia. Nei giorni scorsi l’Istituto per gli Studi di Politica Internazionale ha pubblicato una mappa che riepiloga i paesi maggiormente esposti a una crisi del gas dalla Russia. A gennaio le forniture di Mosca verso l’Europa si sono ridotte del 40% rispetto alle attese. Soltanto negli ultimi giorni il flusso è ripreso. Il 50% delle importazioni extra-europee verso l’Unione arrivano proprio dalla Russia. \n', 'La crisi del gas prossima ventura\n', ' «L’indice di vulnerabilità varia da un minimo di 0 (Svezia) a un massimo di 31 (Ungheria). Su questa scala, l’Italia fa segnare un sostanziale 19. Seconda tra i grandi Paesi Ue è la Germania, che fa segnare un valore di 12, comunque piuttosto elevato. Al contrario per la Francia, che si affida molto al nucleare e alle importazioni di Gnl, l’indice crolla a un valore di 3», ha spiegato l’istituto a La Stampa. E l’accelerazione sull’estrazione del gas auspicata dal governo italiana e cominciata con la nuova mappa degli impianti non può arrivare in tempo. Perché ci vogliono tempi tecnici che non possono essere in alcun modo accelerati. Per questo ci vogliono soluzioni più rapide. Che però possono essere messe in campo soltanto dalla politica, che deve trovare un accordo per evitare lo stop o la riduzione degli approvvigionamenti. \n', 'Nel frattempo il pericolo crescente per l’invasione russa dell’Ucraina fa volare le quotazioni internazionali di grano per il pane e mais per l’alimentazione animale che fanno registrare rispettivamente un balzo del 4,5% e del 5% in una sola settimana. Un’analisi della Coldiretti sulla chiusura settimanale del mercato future della borsa merci di Chicago, che rappresenta il punto di riferimento mondiale delle materie prime agricole che si collocano su valori massimi del decennio, dice che il conflitto può danneggiare le infrastrutture e bloccare le spedizioni dai porti del Mar Nero con un crollo delle disponibilità sui mercati mondiali ed il rischio concreto di carestie e tensioni sociali. \n', 'Grano e mais: la crescita dei prezzi \n', 'E questo perché l’ Ucraina oltre ad avere una riserva energetica per il gas ha un ruolo importante anche sul fronte agricolo con la produzione di circa 36 milioni di tonnellate di mais per l’alimentazione animale (5° posto nel mondo) e 25 milioni di tonnellate di grano tenero per la produzione del pane (7° posto al mondo). Il paese si colloca al terzo posto come esportatore di grano a livello mondiale mentre la Russia, precisa la Coldiretti, al primo ed insieme garantiscono circa 1/3 del commercio mondiale. Una emergenza globale che riguarda direttamente l’Italia che è un Paese deficitario ed importa addirittura il 64% del proprio fabbisogno di grano per la produzione di pane e biscotti. \n', 'Nel 2021, riferisce la Coldiretti, sono arrivati oltre 120 milioni di chili di grano dall’Ucraina e circa 100 milioni di chili di grano dalla Russia che peraltro ha già annunciato di limitare dal 15 febbraio al 30 giugno prossimo le proprie esportazioni di grano. Una situazione determinata dalla scomparsa nell’ultimo decennio in Italia di un campo di grano su cinque con la perdita di quasi mezzo milione di ettari coltivati .\n', ' ']"
894,news-893513,"Ucraina, mille soldati della Nato al fronte: c’è anche l’Italia con alpini e bersaglieri",https://www.open.online/2022/02/14/ucraina-russia-soldati-italia-nato,2022-02-14 04:40:00,"['Ucraina, mille soldati della Nato al fronte: c’è anche l’Italia con alpini e bersaglieri\n', '\n', 'I preallertati sono un migliaio: dovranno difendere il confine con Ungheria, Bulgaria, Slovacchia e Romania. Si attende il voto delle camere \n', 'La Nato si prepara a inviare mille soldati sul fronte Sud-Est europeo per fronteggiare la crisi dell’Ucraina. Di questi, 250 sono italiani e potrebbe finire al confine con l’Ungheria. Uno dei paesi del fronte: gli altri sono Bulgaria, Slovacchia e Romania. Mentre sono 130 mila i militari russi al confine con Ucraina, secondo l’intelligence americana, che ha rivisto al rialzo la precedente stima di 100 mila di cui ha parlato negli ultimi giorni e ha aggiornato Joe Biden. Intanto Kiev chiede alle compagnie aeree di non volare sul Mar Nero. E sui giornali si parla di un piano segreto di Mosca per far scattare l’invasione. Mentre l’Occidente invia armi e sistemi di difesa in attesa dell’offensiva. \n', 'La missione italiana \n', 'Ma chi sono i militari italiani coinvolti nella missione? Repubblica spiega che i preallertati sono in totale un migliaio. Ci sono truppe impegnate in Afghanistan fino al 2021 e di militari presenti nella missione in Kosovo. Ovvero alpini e bersaglieri, che saranno impegnati in esercitazioni condotte nelle aree del confine sud orientale con l’obiettivo della deterrenza. La decisione sarà ufficializzata tra il 16 e il 17 febbraio, quando è in programma una riunione della Nato a cui parteciperà il ministro della Difesa Lorenzo Guerini. E la missione dovrà ottenere il via libera delle Camere. La Stampa spiega invece che il rispiegamento in Ungheria è il frutto della missione italiana di air policing, ovvero di difesa aerea del Mar Baltico iniziata a maggio e terminata a Natale. Effettuata con i caccia di quinta generazione F-35 A e con gli Eurofighter a partire da settembre. \n', 'La missione è stata di controllo: l’ordine era di monitorare gli sconfinamenti di caccia russi. In più in Lettonia dal 2016 è già presente una missione dell’esercito, essenzialmente per rassicurare gli alleati baltici. Intanto l’Ucraina ha consigliato alle compagnie aeree di evitare di sorvolare le acque del Mar Nero da lunedì a sabato della prossima settimana a causa delle esercitazioni navali russe che si svolgono in zona. Ieri l’agenzia di stampa Ria Novosti ha riferito di oltre 30 navi da guerra russe impegnate vicino alla penisola di Crimea, nell’ambito di esercitazioni navali più ampie. «Da domani, si consiglia alle compagnie aeree di non volare su quest’area e di pianificare in anticipo rotte alternative, tenendo conto della situazione attuale», ha affermato il servizio di traffico aereo statale ucraino.\n', 'Le armi all’Ucraina\n', 'Intanto ieri l’Ucraina ha ricevuto dalla Lituania una fornitura del sistema missilistico anti-aereo Stinger. Lo ha annunciato il ministro della Difesa di Kiev, Oleksii Reznikov. Il quale ha fatto sapere anche che due aerei hanno consegnato 180 tonnellate di munizioni dagli Stati Uniti, per un totale di circa 1.500 tonnellate ricevute finora. Anche se il governo continua a credere che la minaccia russa non sia imminente, intanto ha allineato un apparato militare lungo le trincee del Donbass. Il tutto anche se le intelligence occidentali ripetono che il confine ad alto rischio è quello con la Bielorussia. Repubblica spiega che in caso di attacco in forze, l’ordine sarebbe quello di rallentare l’invasione senza tentare lo scontro diretto. Per poi attirarli “in trappola” dove sono ammassate le armi dell’Occidente. Dagli Usa sono arrivati sistemi di sminamento, dal Canada armi di difesa, mentre Svezia e Norvegia hanno rifornito Kiev di sistemi per proteggere le frontiere e la sicurezza nucleare. ']"
895,news-893421,"Ucraina, i civili si preparano alla resistenza. Le foto con in mano le armi – La gallery",https://www.open.online/2022/02/13/russia-ucraina-resistenza-civili-foto,2022-02-13 21:21:00,"['Ucraina, i civili si preparano alla resistenza. Le foto con in mano le armi – La gallery\n', '\n', 'Dal 2014 l’esercito ucraino e i gruppi paramilitari organizzano corsi per preparare i civili in caso guerra\n', '«Lo farebbe anche tua madre». Valentina Constantinovska, età imprecisata ma sufficiente ad essere «una bisnonna», ha risposto così al giornalista Richard Engel. Era sdraiata per terra, appoggiata su un materassino. In mano un fucile. Engel è uno dei corrispondenti esteri della rete televisiva NbcNews e si trova a Odessa, una delle rotte da cui potrebbe partire l’invasione dell’Ucraina da parte della Russia. Davanti al porto, a una manciata di minuti di navigazione, sono schierate le navi russe della Flotta del Mar Nero. I cittadini conoscono il rischio, anche perché dopo il mare davanti a Odessa si trova la Crimea, il territorio annesso alla Russia nel 2014. È da quel momento che l’esercito ucraino e i gruppi paramilitari organizzano regolarmente delle giornate di addestramento militare dedicate ai civili, un corso a cui si può partecipare su base volontaria. Non solo ad Odessa, ma anche in altri territori, come ad esempio nei campi vicino alla capitale Kiev.\n', 'L’addestramento\n', 'Il programma riassume tutto lo stretto indispensabile. Vengono insegnate le basi del primo soccorso e si impara a sparare. Per i veterani invece si passa anche a corsi più specifici, dall’aggiornamento sul materiale bellico fino alle tattiche di guerriglia urbana. Alcuni la chiamano «Forza di Difesa territoriale». Non è chiaro quale sarà il loro ruolo esatto in caso di conflitto ma intanto, secondo i risultati di un sondaggio, il 24 per cento della popolazione ucraina è deciso a imbracciare un’arma in caso di invasione. Su Twitter cominciano a girare diverse immagini di questi addestramenti. Si vedono uomini e donne che imparano a prendere la mira con un fucile semiautomatico, persone chine nella neve per fare un massaggio cardiaco a un manichino e civili in abiti da passeggio con in mano fucili di legno per provare le formazioni da seguire in caso di attacco.\n', 'Le foto']"
896,news-893147,"Crisi Ucraina, cresce l’allerta in Europa. Biden chiama Zelensky: «Sostegno rapido e deciso in caso di invasione»",https://www.open.online/2022/02/13/crisi-ucraina-13-febbraio,2022-02-13 19:02:00,"['Crisi Ucraina, cresce l’allerta in Europa. Biden chiama Zelensky: «Sostegno rapido e deciso in caso di invasione»\n', '\n', 'Washington e Kiev si sono detti d’accordo a proseguire gli sforzi diplomatici. Intanto nel Donbass sono aumentate le violazioni al cessate il fuoco\n', 'Nel colloquio telefonico di oggi, 13 febbraio, il presidente Usa Joe Biden ha ribadito al presidente ucraino Volodymyr Zelensky l’impegno degli Stati Uniti a tutelare la sovranità e l’integrità territoriale dell’Ucraina. Biden ha assicurato che gli Stati Uniti e i suoi alleati «risponderanno in modo rapido e deciso» in caso di un’aggressione da parte della Russia. Entrambi si sono detti d’accordo sull’importanza di «continuare a perseguire la diplomazia e gli sforzi per una de-escalation, in risposta al rafforzamento militare russo confine con l’Ucraina». Secondo quanto riportato dalla Cnn, Zelensky ha anche chiesto a Biden di andare presto in Ucraina. \n', 'Tensioni nel Donbass\n', 'Nelle ultime ore sono aumentate le violazioni del cessate il fuoco nel Donbass. E il lungo (e infruttuoso) colloquio di oltre un’ora tra il presidente della Federazione russa Vladimir Putin e Biden non sembra aver cambiato lo scenario della crisi russo-ucraina. Gli Usa «restano impegnati alla diplomazia ma sono pronti, con alleati e partner,\xa0anche ad altri scenari», dice la Casa Bianca. Il ministro degli Affari Esteri russo Lavrov nega «che la Russia abbia intenzione di procedere a un’invasione imminente», dice la Cnn. Yury Ushakov, consigliere per la politica estera del Cremlino, parla di «picco di isteria» americana. «Siamo pronti, qualunque cosa accada», ribadisce il presidente americano Joe Biden. «Continuiamo a sollecitare la diplomazia come modo migliore per andare avanti», ma «con la Russia che continua a rafforzare le sue forze intorno all’Ucraina, siamo pronti, qualunque cosa accada». \n', 'Gli Usa insistono\n', 'Se la Russia aggredirà l’Ucraina, la risposta degli Usa e dei suoi alleati sarà «rapida, unita e pesante», assicura il segretario di Stato americano\xa0Antony Blinken in queste ore. «La notte scorsa ho parlato al telefono con il ministro degli Esteri russo Lavrov e ho sollevato le nostre serie preoccupazioni sulla possibilità che Mosca stia valutando un attacco militare ai danni dell’Ucraina nei prossimi giorni», spiega Blinken, secondo quanto riportato dall’agenzia Tass, «ho inoltre sottolineato che, se Mosca sceglierà la strada dell’aggressione e invaderà ulteriormente l’Ucraina, la risposta degli Stati Uniti e dei nostri alleati sarà rapida. Sarà unita, sarà pesante». «Nessuno dovrà sorprendersi qualora la Russia dovesse provocare un incidente che poi userà per giustificare l’azione militare che ha pianificato», insiste Blinken. «Il rischio di un’azione militare russa è abbastanza alto e la minaccia abbastanza imminente». E ci sarebbe anche una data, captata dagli 007: quella di mercoledì prossimo, 16 febbraio. Tanto che disporre il ritiro di buona parte del personale diplomatico americano è per Blinken «la cosa prudente da fare». Un nucleo del personale dell’ambasciata Usa resterà «in Ucraina con i nostri colleghi ucraini mentre continuiamo a lavorare senza fermarci per risolvere questa crisi attraverso la dissuasione e la diplomazia», conclude. \n', '\n', 'Il tuo browser non supporta il tag iframe\n', 'Agenzia VISTA | Il segretario di Stato americano Antony Blinken avverte la Russia\n', 'L’allarme britannico e tedesco\n', 'Per il ministro della Difesa britannico, Ben Wallace, l’ipotesi di un’invasione russa dell’Ucraina è «altamente probabile» e potrebbe avvenire «in qualsiasi momento». «Potrebbe accadere che il presidente russo Vladimir Putin semplicemente spenga i suoi carri armati e si vada tutti a casa ma c’è una ventata di Monaco nell’aria da parte di qualcuno in Occidente», dice Wallace in un’intervista al\xa0Sunday Times, citando la Conferenza di Monaco del 1938. Secondo alcuni osservatori Wallace avrebbe fatto così riferimento alla posizione più morbida di alcuni Stati europei verso la Russia in confronto all’approccio più intransigente di Gran Bretagna e Stati Uniti. Nel pomeriggio, anche la Germania ha definito la situazione della crisi ucraina ormai «critica». Alla vigilia delle visite a Kiev e Mosca del cancelliere Olaf Scholz, fonti governative spiegano: «La nostra preoccupazione è cresciuta e pensiamo che la situazione sia critica, molto pericolosa».\n', 'Kiev e i voli sul Mar Nero\n', 'Pur continuando a chiedere di non alimentare il panico, l’Ucraina ha consigliato alle compagnie aeree di evitare di sorvolare le acque del Mar Nero da lunedì a sabato della prossima settimana (14 -19 febbraio) a causa delle esercitazioni navali russe che si svolgono in quell’area. A darne notizia è il Guardian. Ieri, 12 febbraio, l’agenzia di stampa Ria Novosti aveva riferito di oltre 30 navi da guerra russe impegnate vicino alla penisola di Crimea, nell’ambito di esercitazioni navali più ampie. \n', 'Il ritiro delle missioni Osce\n', 'Ma la tensione sembra crescere. Dal paese vengono ritirati gli osservatori britannici dell’Organizzazione per la sicurezza e la cooperazione in Europa, conferma oggi un portavoce del Foreign Office citato dalla\xa0Cnn. «In linea con le nostre responsabilità, abbiamo preso la decisione di ritirare i nostri osservatori distaccati presso la missione Smm dell’Osce. Prendiamo molto sul serio la sicurezza del nostro personale», si spiega. La Missione speciale di monitoraggio dell’Osce in Ucraina risale al 21 marzo 2014 per «facilitare il dialogo tra tutte le parti», si legge sul sito dell’organizzazione. Secondo l’agenzia Interfax, la missione Osce sta lasciando in queste ore anche il Donbass. \n', 'L’Italia\n', 'Secondo quanto scrive l’Agi, in sede Nato verrà presa la decisione sull’eventuale invio di truppe italiane nell’Est Europa: il tema è all’ordine del giorno della ministeriale della Nato in programma a Bruxelles in settimana. Lorenzo Guerini, ministro della Difesa. ha detto in questi giorni che «eventuali scelte di ulteriori adattamenti di postura verranno, come sempre, prese insieme agli Alleati. La ministeriale Nato della prossima settimana sarà pertanto molto importante in quest’ottica». La Farnesina nel frattempo ha inviato gli oltre 2 mila italiani presenti nel paese a lasciarlo. \n', 'L’appello del Papa\n', '«Fratelli e sorelle, le notizie che giungono dall’Ucraina sono molto preoccupanti. Affido all’intercessione della Vergine Maria e alla coscienza dei responsabili politici ogni sforzo per la pace»: è questo l’appello del Papa oggi dopo l’Angelus. «Preghiamo in silenzio», dice ai fedeli in merito alla crisi russo-ucraina chiedendo ancora una volta di fare tutto il possibile per scongiurare la guerra. «Non dimentichiamo: la guerra è una pazzia!», aveva detto nel corso dell’udienza generale mercoledì scorso. \n', 'In copertina EPA/SERGEY DOLZHENKO | La Marcia dell’Unità per l’Ucraina nel centro di Kiev, Ucraina, il 12 febbraio 2021']"
897,news-892857,Dietro «l’isteria americana» le intercettazioni tra i militari russi: il piano segreto di Mosca per far scattare l’invasione dell’Ucraina,https://www.open.online/2022/02/13/crisi-ucraina-piano-invasione-russia-false-flag,2022-02-13 08:03:00,"['Dietro «l’isteria americana» le intercettazioni tra i militari russi: il piano segreto di Mosca per far scattare l’invasione dell’Ucraina\n', '\n', 'Nuove informazioni nelle mani dell’intelligence americana confermano il metodo ibrido scelto dalla Russia per scatenare l’invasione dell’Ucraina, a partire da una finta provocazione\n', 'L’invasione russa dell’Ucraina potrebbe partire con un falso pretesto, una finta provocazione, secondo le ipotesi dell’intelligence americana che hanno scatenato l’allarme del consigliere per la sicurezza nazionale Jake Sullivan. Dietro quello che la Russia chiama «il culmine dell’isteria americana» ci sarebbe la scoperta da parte dei servizi americani di una nuova operazione russa che punterebbe a creare una false flag con un video falso, in cui verrebbe mostrato un attacco da parte degli ucraini sul territorio filorusso del Donbass, nell’Ucraina occidentale, come scrive il New York Times. Ma non sarebbe l’unico piano nell’agenda militare del Cremlino, che starebbe preparando più di un’operazione provocatoria, considerata verosimile al punto da spingere l’intelligence Usa a ribadire che la Russia potrebbe far partire l’invasione in qualsiasi momento e non oltre i primi giorni della prossima settimana. Accuse su un piano di questo genere sono state lanciate dallo stesso Joe Biden ancora ieri, durante la telefonata di oltre un’ora con Vladimir Putin. Da settimane l’intelligence americana mantiene viva l’ipotesi, rinforzata nelle ultime ore da nuove informazioni che sarebbero state intercettate in diverse conversazioni tra alti militari russi. I media americani non escludono che le ultime informazioni emerse dalle intercettazioni possano essere tentativi dei russi di disorientare gli avversari. Ma quel che è certo, scrive anche Repubblica, è che le comunicazioni siano state registrate e sono sotto l’analisi degli analisti americani. \n', 'Tra i pochi dati incontrovertibili c’è la concentrazione di forze russe lungo i confini ucraini, diventati sempre più intensi negli ultimi giorni soprattutto nella regione separatista del Donbass. Laddove la provocazione russa dovesse riuscire, partirebbe l’attacco tra mercoledì 16 e giovedì 17 febbraio con una dimostrazione di forza delle forze russe con uno scenario da «terra bruciata», provocando quindi importanti danni fino alle porte di Kiev, per poi passare al ritiro delle truppe. Sarebbe una dimostrazione di forza da parte di Putin che lo terrebbe però al riparo dalle accuse di occupazione dell’Ucraina, costringendo così le forze occidentali, compresa Kiev, a trattare una sorta di resa. E nella trattativa il Cremlino potrebbe non accontentarsi di acquisire nuovi territori, puntando a una nuova definizione del sistema di sicurezza europeo, a cominciare dall’espansione della Nato verso oriente. ']"
898,news-892091,"Crisi Ucraina, anche l’Australia evacuerà l’ambasciata. Biden chiama Putin: «Siamo pronti a tutto»",https://www.open.online/2022/02/12/crisi-ucraina-12-febbraio,2022-02-12 23:44:00,"['Crisi Ucraina, anche l’Australia evacuerà l’ambasciata. Biden chiama Putin: «Siamo pronti a tutto»\n', '\n', 'I timori di un’escalation sul confine con l’Ucraina crescono di ora in ora. Ma Mosca nega ogni progetto di invasione\n', 'Il colloquio telefonico fra Joe Biden e Vladimir Putin sul rischio di escalation al confine con l’Ucraina è durato circa un’ora e non ha cambiato lo scenario. Si è trattato della prima telefonata dal 30 dicembre. Secondo quanto diffuso dalla Casa Bianca, Biden «è stato chiaro» con il presidente russo, ribadendo che se la Russia dovesse invadere l’Ucraina «gli Stati Uniti e gli alleati risponderanno in modo deciso e imporranno sanzioni severe a Mosca». Gli Usa restano «impegnati alla diplomazia», ma sono pronti anche ad altri scenari. Il Cremlino conferma che le parti «si sono impegnate a proseguire il dialogo sulla crisi», ma definisce la posizione americana «un’isteria al suo apogeo». Secondo la Cnn, nella chiamata con il segretario di Stato Usa Antony Blinken, il ministro degli Esteri russo Sergei Lavrov ha «negato che la Russia abbia intenzione di invadere l’Ucraina». \n', 'Mosca ha già accusato più volte il blocco atlantico di fare disinformazione sulla Russia. Nello scontro è intervenuta anche la Turchia, che, per bocca del ministro degli Esteri turco Mevlut Cavusoglu, ha sostenuto che le fonti russe e bielorusse con cui hanno parlato «negano l’invasione». Lo ha detto il Gli Stati Uniti hanno comunque deciso di ritirare la quasi totalità delle proprie truppe sul territorio ucraino, dopo che già il personale diplomatico dell’ambasciata a Kiev aveva ricevuto l’ordine di evacuare il Paese. Secondo il portavoce del Pentagono, John Kirby, la decisione sarebbe stata presa per «sicurezza del nostro personale. L’ordine precauzionale è di un «temporaneo riposizionamento» dei soldati della Guardia Nazionale della Florida fuori dall’Ucraina. Si tratta di 160 addestratori militari, tra cui una ventina di berretti verdi, che operavano in una base vicino la Polonia. \n', 'Il caso del sottomarino Usa nelle acque russe\n', 'Mentre Vladimir Putin definisce «speculazioni provocatorie» le accuse alla Russia sui piani di invasione dell’Ucraina, Mosca sostiene di aver allontanato con la forza un sottomarino statunitense classe Virginia, intercettato stamattina dalla flotta russa nelle sue acque territoriali dell’Oceano Pacifico. Il Pentagono, però, nella serata italiana ha negato che un sottomarino americano sia entrato in acque russe. A denunciare il fatto era stato il ministero della Difesa russo: secondo quanto riferito da Mosca, il mezzo avrebbe respinto l’invio ad allontanarsi. A quel punto, sarebbe stato costretto con «mezzi» non esplicitati a «lasciare velocemente le acque territoriali russe».\n', 'I colloqui Putin-Macron \n', 'Nel pomeriggio c’era stato anche il colloquio telefonico di circa due ore tra Emmanuel Macron e Putin, nel tentativo – spiega l’Eliseo – di «far calare la tensione nella crisi russo-ucraina». Al presidente russo, Macron avrebbe detto che «un dialogo sincero» non può essere compatibile «con un’escalation» della tensione. La telefonata era stata ampiamente annunciata nelle ultime ore, ma subito dopo rimessa in discussione, nell’ipotesi che il presidente francese avrebbe lasciato campo libero a Joe Biden di portare avanti le trattative di pace tra gli alleati Nato. Dopo la telefonata con Putin, il presidente francese sentirà comunque anche Biden. Telefonate previste anche con il cancelliere tedesco Olaf Scholz e con il presidente ucraino Volodymyr Zelensky. \n', 'Borrell: «La diplomazia europea non si ferma»\n', '«La missione diplomatica Ue e quelle degli Stati membri non stanno chiudendo: restano a Kiev e continuano a essere operative e a supportare le autorità ucraine». Nel clima di tensione generale, l’Alto Rappresentante Ue per la Politica Estera Josep Borrell ha assicurato che l’Unione europea e i Paesi membri non abbandoneranno l’Ucraina. «Stiamo calibrando lo staff diplomatico al nuovo contesto di sicurezza e coordinando le nostre azioni. Ogni ulteriore aggressione militare all’Ucraina avrebbe risposte severe ed estese conseguenze».\n', 'La Farnesina invita gli italiani a lasciare l’Ucraina\n', 'Il governo italiano si allinea all’indicazione già partita da Germania e Regno Unito e invita gli italiani ancora rimasti in Ucraina, circa 2 mila persone quasi tutte e Kiev, a lasciare il Paese: «In considerazione dell’attuale situazione – si legge in una nota dell’Unità di crisi della Farnesina – si invitano i connazionali a lasciare temporaneamente l’Ucraina con i mezzi commerciali disponibili». L’avviso arriva dopo che il ministro degli Esteri, Luigi Di Maio, ha convocato una riunione di coordinamento dell’Unità di crisi dopo gli ultimi sviluppi sulla crisi in Ucraina che fanno temere un’escalation. Sul sito del ministero «Viaggiare Sicuri» si legge poi che: «Considerata la situazione di incertezza ai confini, si raccomanda di posticipare tutti i viaggi non essenziali verso l’Ucraina e di mantenersi costantemente aggiornati sui mezzi d’informazione e su questo sito. Se presenti nel Paese, come già raccomandato nella ultime settimane, si invita a registrarsi sul sito dovesiamonelmondo.it e a scaricare l’app “Unità di Crisi”. Si ricorda che i viaggi a qualsiasi titolo nelle regioni di Donetsk e Luhansk ed in Crimea sono sconsigliati. In caso di necessità, l’Ambasciata d’Italia a Kiev è operativa e raggiungibile al numero di emergenza: +38050 3102111».\n', 'Fuga dalle ambasciate occidentali a Kiev\n', 'Nuovi segnali delle crescenti tensioni sulla crisi tra Russia e Stati Uniti in Ucraina arrivano dagli ambienti diplomatici, mobilitati nelle ultime ore in una riorganizzazione del personale a Kiev che ha sempre più l’aspetto di un’evacuazione graduale. In ultimo è arrivato l’annuncio dell’Australia, che, per bocca della ministra degli esteri Marise Payne, ha fatto sapere che evacuerà lunedì il personale diplomatico dall’Ucraina a fronte del rischio di un’invasione. Nelle ultime ore anche la Croazia, la Svezia, la Danimarca e la Bulgaria hanno ha invitato i propri connazionali a lasciare il Paese. Ieri nella regione la stessa cosa avevano fatto Montenegro e Macedonia del Nord. Le diplomazie europee sono in mobilitazione. A cominciare da quella belga, che ha già consigliato ai suoi cittadini in Ucraina di lasciare il Paese: «Se la situazione peggiora, non è possibile garantire un’evacuazione dell’Ucraina – spiega il governo belga in una nota – È quindi consigliabile lasciare il Paese finché è ancora possibile». \n', 'Sulla scia del Belgio però anche altri Paesi come l’Olanda, il Regno Unito, Israele, Giappone, Nuova Zelanda e Corea del Sud stanno sconsigliando ai propri connazionali di restare in Ucraina. Così come ieri 11 febbraio avevano fatto gli Stati Uniti che oggi, in attesa della telefonata che dovrebbe svolgersi tra Joe Biden e Vladimir Putin, potrebbe evacuare il personale diplomatico, dopo aver invitato gli americani ancora rimasti nel Paese a partire entro 48 ore. Il governo ucraino si è affrettato a lanciare un appello ai propri cittadini perché non cedano all’allarmismo, in un momento in cui: «è cruciale restare calmi, uniti all’interno del Paese – riporta una nota del ministero degli Esteri di Kiev – evitare azioni destabilizzanti e che creino il panico». \n', 'Immagine di copertina: ANSA/Adam Schultz ']"
899,news-892799,"Ucraina, le immagini della manifestazione a Kiev contro la Russia: migliaia le persone in piazza – Il video",https://www.open.online/2022/02/12/ucraina-proteste-kiev-12-febbraio,2022-02-12 22:33:00,"['Ucraina, le immagini della manifestazione a Kiev contro la Russia: migliaia le persone in piazza – Il video\n', '\n', 'I cittadini hanno sfilato in un corteo per le strade della capitale, sventolando bandiere ucraine e striscioni contro Putin\n', 'Migliaia di persone hanno manifestato oggi, 12 febbraio, a Kiev per mostrare l’unità del Paese contro la minaccia di un’invasione della Russia. Dopo l’appello del presidente ucraino Volodymyr Zelensky a non farsi prendere dal panico davanti alle dichiarazioni internazionali (soprattutto quelle degli Stati Uniti), i cittadini sono scesi in piazza in risposta ai timori di un’escalation sollevati negli ultimi giorni. «Il miglior amico dei nostri nemici è il panico», aveva detto Zelensky. «E tutte queste informazioni stanno solo provocando il panico e non possono aiutarci». Intonando «Gloria all’Ucraina» e sventolando bandiere e striscioni con scritto «Gli ucraini resisteranno» e «Diciamo no a Putin», un lungo corteo ha attraversato il centro della capitale.\n', 'Le foto\n', 'Immagine di copertina: EPA/SERGEY DOLZHENKOVideo in copertina: @mrsorokaa su Twitter']"
900,news-892717,"Russia, su quali sanzioni stanno lavorando Usa e Ue in caso di invasione dell’Ucraina",https://www.open.online/2022/02/12/russia-ucraina-sanzioni-usa-ue,2022-02-12 19:54:00,"['Russia, su quali sanzioni stanno lavorando Usa e Ue in caso di invasione dell’Ucraina\n', '\n', 'Da tempo si parla di misure senza precedenti nella storia delle relazioni con Mosca: ma a cosa stanno pensando esattamente gli alleati del blocco occidentale?\n', 'Joe Biden e i Paesi membri dell’Unione europea lo ripetono da tempo: se Vladimir Putin darà l’ordine di invadere l’Ucraina, contro Mosca si riverseranno «sanzioni mai viste» nella storia recente delle relazioni tra l’Occidente e la Russia. Da quel che emerge finora, si tratta di un pacchetto di misure draconiane ed estese, che avrà «effetti economici profondi» per Mosca. La Commissione europea lavora da settimane per trovare un delicato equilibrio all’intero della crisi, che va ricercato anche tra le parti in causa: non tutti sono d’accordo sulla gravità delle sanzioni, né sulla cosiddetta linea rossa da considerare per farle scattare.\n', 'Quando dovrebbero scattare\n', 'Attualmente, tra i falchi ci sono l’Olanda, i Paesi baltici e gli Stati dell’Est (Ungheria esclusa), mentre altri – come Italia, la Germania e la Francia, che da tempo si giocano il ruolo di mediatori – sono schierati su una linea più prudente. La tesi prevalente, al momento, è quella delle maggiori capitali europee: cioè che le sanzioni scattino solo in caso di invasione vera e propria da parte delle truppe russe. Eventuali attacchi cyber o disordini potrebbero invece innescare sanzioni più «proporzionate».\n', 'Le misure contro il suo entourage\n', 'Tra le misure al vaglio ci sono le sanzioni individuali destinate a colpire l‘inner circle di Putin. A lavorare su questo punto è soprattutto l’amministrazione Biden: saranno sanzioni economiche e divieti di circolazione in Ue e in Usa. Nella lista nera, tra familiari, oligarchi e personalità vicine a Putin, potrebbe finire anche Alina Kabaeva, oro olimpico nel 2004. \n', 'Sanzioni alle banche\n', 'Il pacchetto in questo settore è ancora oggetto di discussione. Dovrebbe essere certo che le sanzioni colpiranno le singole banche russe come la Sberbank o la para-statale Vtb. Sembra esclusa, per ora, la cacciata della Russia dallo Swift, il sistema di pagamenti internazionali. Una simile sanzione metterebbe a rischio la restituzione, da parte dei russi, di miliardi di dollari che gli europei hanno dato in prestito. A opporsi a questa soluzione è soprattutto la Germania. \n', 'Le tecnologie\n', 'Per quanto riguarda le sanzioni commerciali, si sta lavorando allo stop del trasferimento di tecnologie verso le industrie russe. Sono inclusi i settori dell’intelligenza artificiale, della computazione quantistica, quello dell’aviazione civile o dell’aerospazio. Lo stop all’export potrebbe comunque riguardare anche videogiochi, tablet e smartphone. \n', 'Colpire il settore energetico\n', 'Il punto più difficile su cui trovare un accordo è quello dell’energia: si potrebbe valutare lo stop alle nuove esplorazioni di gas (o ai finanziamenti per queste attività) da parte delle compagnie occidentali, ma anche l’interruzione del trasferimento di tecnologie per l’industria energetica russa. Si tratta di un terreno decisamente scivoloso, che avrebbe un impatto molto forte su diversi paesi. A rischio non c’è solo la prosecuzione dei lavori per il gasdotto Nord Stream 2 che unirà Russia e Germania, ma anche il futuro di altre aziende. Ad esempio, la britannica Bp possiede il 20% della compagnia petrolifera russa Rosneft, e la Shell ha affiancato l’americana Exxon nell’esplorazione di gas e petrolio a largo dell’isola di Sachalin.']"
901,news-892105,Cosa sta succedendo in Ucraina? La crisi Mosca-Kiev in otto domande e risposte,https://www.open.online/2022/02/12/cosa-succede-ucraina-russia-guerra-domande-risposte,2022-02-12 15:56:00,"['Cosa sta succedendo in Ucraina? La crisi Mosca-Kiev in otto domande e risposte\n', '\n', 'Come nasce la crisi? Il conflitto tra Mosca e Kiev vedrà davvero l’invasione dell’Ucraina da parte della Russia o è un bluff di Putin nel suo disegno geopolitico? Quale ruolo per l’Europa? Abbiamo provato a rispondere ad alcuni degli interrogativi di queste ore \n', 'L’escalation della crisi russo-ucraina sembra non arrestarsi: la Russia ha ammassato nelle ultime settimane circa 135 mila soldati ai confini e nelle aree occupate. Le esercitazioni militari congiunte delle forze russe e bielorusse sono iniziate anche sul confine occidentale, vicino all’Ucraina e agli Stati Nato Polonia e Lituania. Jake Sullivan,\xa0consigliere per la Sicurezza nazionale degli Stati Uniti, ha lanciato l’allarme: l’aggressione russa all’Ucraina potrebbe avvenire in qualsiasi momento e potrebbe coinvolgere bombe e missili: «È probabile che inizi con bombardamenti aerei e attacchi missilistici che potrebbero ovviamente uccidere i civili». Molti analisti ed esperti continuano a ritenere quella in corso “solo” una guerra di parole e vedere nella strategia di Mosca un “bluff” per rafforzare le richieste avanzate (da anni) all’occidente. Ma nel frattempo le ambasciate di Regno Unito, Corea del Sud, Israele, Lettonia, Estonia, Stati Uniti, Paesi Bassi, Danimarca, Norvegia, Giappone e Italia hanno invitato i loro civili a lasciare immediatamente Kiev causa sicurezza. E l’ipotesi di un’invasione, dopo un momento di distensione che nei giorni scorsi aveva fatto intravedere uno spiraglio per il lavoro di diplomazie e negoziati, prende nuovamente piede.\n', 'Mentre a Kiev si parla di richiamare 2 milioni di riservisti, il presidente della Federazione russa, Vladimir Putin, ha davanti a sé due opzioni: risanare i rapporti con l’Europa o andare avanti nelle sue pretese. Il segretario alla Difesa americana Lloyd Austin ha detto alla CNN che Washington ha ordinato ad altri 3 mila soldati dell’82a divisione aviotrasportata di schierarsi in Polonia, unendosi ai 1.700 già presenti: dovranno, dicono gli Stati Uniti, aiutare i cittadini americani che potrebbero tentare di lasciare l’Ucraina. «Non c’è mai stato un momento in cui la mia comprensione della Russia – in 15 anni di reportage su Russia e Ucraina – è stata così in contrasto con quella degli Stati Uniti», scrive su Twitter Simon Shuster, giornalista della rivista Time. «Spero di avere ragione, e che loro abbiano torto». Sia il presidente Usa Joe Biden che quello francese Emmanuel Macron dovrebbero sentire al telefono Putin nelle prossime ore. Di seguito abbiamo cercato di riassumere in otto domande e risposte alcune delle questioni fondamentali relative alla crisi che preoccupa da giorni tutto il mondo. \n', '1. Come nasce la crisi russo-ucraina?\n', 'L’Ucraina, i cui attuali confini sono relativamente giovani, è un Paese dalla storia eterogenea e complessa, ben raccontata anche dall’evoluzione della cultura e della religione nell’area. Oggi nel Paese la lingua ufficiale è l’ucraino, ma la maggior parte della popolazione è perfettamente bilingue e nelle zone a sud-est, più o meno dichiaratamente filo-Mosca, nonché nel Donbass con i due stati separatisti non riconosciuti – la Repubblica popolare di Donetsk e la Repubblica popolare di Luhansk – il russo continua a essere la prima lingua. Lo stesso nazionalismo ucraino oggi ne ricorda le origini: culla della cultura russa moderna, con il Paese che dal IX secolo d.C. è stato il nucleo della Rus’ di Kiev, Stato monarchico medievale nato lungo le sponde del fiume Dnepr e che si estendeva fino alla Bielorussia e alla Russia. \n', 'Qui domina ancora oggi la chiesa ortodossa, affiliata al patriarcato di Mosca, sancendo di fatto la comunanza di valori con la madre Russia. Repubblica dell’ex Unione Sovietica dal 1923 fino al 1991, l’Ucraina era il “granaio dell’URSS”. Dall’indipendenza, appunto nel ’91, in poi i suoi rapporti con Mosca sono stati complessi anche a causa, ricorda l’Istituto per gli studi di politica internazionale (Ispi), «di un’alternanza tra\xa0governi più filo-russi e altri più vicini all’Occidente\xa0(seppur nel quadro di una politica multivettoriale volta a sfruttare la rivalità tra i due schieramenti), come quello di Viktor Juščenko, nato dopo la “rivoluzione arancione” di fine 2004, o quello attuale guidato da Volodymyr Zelenskji». \n', 'L’Ucraina, insomma,\xa0resta sospesa tra Unione Europea e Russia, e avanzano le divisioni interne. Nel 2014 scoppia quella che viene conosciuta a livello internazionale come “crisi di Crimea”. La popolazione della penisola di Crimea, presa sotto il regno di Caterina II, «russificata ed eletta ad hub strategico fondamentale dagli zar», ricorda ancora l’Ispi, e poi ceduta da Nikita Krusciov nel 1954 all’Ucraina per questioni di politica interna, è per maggioranza di etnia russa: nel 2014 viene separata nuovamente da Kiev dopo che, a febbraio di quell’anno, l’allora presidente ucraino Viktor Janukovyč e il suo governo vengono esautorati in seguito alle violente manifestazioni pro-europee\xa0dell’Euromaidan, contrarie alla svolta filorussa che ne aveva caratterizzato l’operato: al suo posto arriva un governo filoeuropeo non riconosciuto da Mosca. Vladimir Putin risponde annettendo la Crimea e incoraggiando la rivolta dei separatisti filorussi nella parte sud orientale del Paese. Un referendum organizzato dal governo locale crimeo vede l’opzione indipendentista vincere con più del 95% dei voti: Unione europea, Stati Uniti e altri 71 Paesi dell’Onu – al contrario della Russia – non ne hanno mai accettato l’esito, ritenendolo in violazione del diritto internazionale e della Costituzione dell’Ucraina. \n', '2. Perché proprio adesso? \n', 'Nelle scorse ore due navi da guerra russe sono arrivate nel porto di\xa0Sebastopoli\xa0in Crimea: la\xa0Georgiy Pobedonosets\xa0e la\xa0Pyotr Morgunov. E un’esercitazione su larga scala, con più di 30 navi della marina russa, è iniziata nel Mar Nero.\xa0L’Ucraina protesta ma il Cremlino spiega di volersi tutelare da un allargamento della Nato ad est: e il porto di Sebastopoli, base della Marina russa e della Flotta del Mar Nero, era ed è un nodo cruciale per Mosca a livello militare. Dopo il collasso dell’Urss, l’espansione della Nato ha incluso anche Paesi che la Russia storicamente considera parte della sua sfera di influenza. Che l’Ucraina entri davvero nella Nato nel futuro prossimo resta un’ipotesi poco realistica a detta di molti osservatori. \n', 'Se ne parla almeno dal 2008, ma l’Alleanza atlantica non può accettare nuovi membri coinvolti in conflitti. Inoltre, per l’ammissione, all’Ucraina è richiesto di mettere in campo una efficace lotta alla corruzione e avviare un percorso di riforme politiche e militari. Di certo però il Paese dal 2014 ha ricevuto 2,7 miliardi di dollari di aiuti dagli Usa. Ed è, spiega Vox, un palcoscenico per la Russia per cercare di riaffermare la sua influenza in Europa e nel mondo, e per il presidente russo Vladimir Putin per cementare la sua eredità. Putin infatti rivendica apertamente il «diritto storico» di Mosca su Kiev e parla di Russia e Ucraina come «una nazione». \n', '3. Quanto è probabile un conflitto? \n', 'L’Ucraina condivide con la Russia un confine di 2.200 chilometri. I soldati schierati da Mosca la circondano ora su tre lati: sul confine orientale dell’Ucraina, vicino alla regione separatista e filorussa del Donbass, in Crimea e in Bielorussia, ufficialmente per un’esercitazione congiunta con Minsk. Sulla carta Mosca ha ora in campo forze sufficienti almeno per conquistare il Donbass – non abbastanza, probabilmente, per l’invasione dell’intero Paese. Il premier britannico Boris Johnson ha parlato nei giorni scorsi dell’ipotesi di una «guerra lampo» per conquistare la capitale Kiev ma il sospetto, da più parti, è che Putin stia di fatto bluffando per alzare la posta con l’Occidente per il suo lungo elenco di richieste che vanno oltre l’Ucraina. Il numero di vittime di una guerra, anche tra i civili, è potenzialmente molto elevato e lo stesso popolo russo non sarebbe favorevole al conflitto: a detta del\xa0New York Times, potrebbe portare fino a\xa050 mila morti\xa0tra i civili e\xa033 mila\xa0tra i soldati.\xa0\n', '4. Qual è la posizione degli Stati Uniti? \n', 'Gli Stati Uniti hanno parlato di sanzioni in caso di invasione dell’Ucraina, che a sua volta ne ha chiesto invece di preventive. Sull’entità, comunque, pesa il disaccordo con gli alleati europei della Nato, che nel caso subirebbero le più pesanti ripercussioni. Paolo Magri direttore dell’Ispi, parla di «guerra di parole» americana: «Escalation, colpo di stato, invasione, l’invito a lasciare il Paese. È la risposta della Casa Bianca all’altra escalation: quella di uomini, armi ed esercitazioni sul terreno messa in campo dalla Russia attorno all’Ucraina». E vuole dare, per Magri, «il senso di un’America che prende sul serio la minaccia ed è pronta a reagire con fermezza, nonostante Biden abbia già escluso l’ipotesi più estrema: il coinvolgimento militare Usa o Nato per sostenere l’Ucraina attaccata». \n', 'La «guerra di parole», per il direttore dell’Ispi, ha quindi tre obiettivi: «Rafforzare la posizione Usa nel negoziato, che continua. Mostrare agli americani un Biden forte e determinato, riducendo lo spazio dei repubblicani nell’attaccarlo come inadatto ad affrontare crisi. Lanciare un messaggio chiaro alla Cina su future tensioni con Taiwan». Ma le guerre di parole «surriscaldano il clima, accendono le opinioni pubbliche e danno agio a Mosca di parlare di “pericolosa retorica da Guerra Fredda”». E «rischiano di complicare invece che aiutare. Di dare ragione a chi sostiene che può ferire più la lingua che la spada». E oggi il presidente ucraino Volodymyr Zelensky dice: gli avvertimenti degli Stati Uniti su una possibile invasione russa dell’Ucraina «causano il panico». \n', '5. Qual è la posizione della Russia?\n', 'Nel 2021 la Russia ha presentato agli Stati Uniti una lista di richieste: la Nato, per Mosca, deve fermare la sua espansione verso est, negare l’adesione all’Ucraina e annullare il dispiegamento di truppe nel blocco di Paesi – da quelli baltici ai Balcani, ovvero buona parte dell’Europa orientale – che si sono uniti dopo il 1997. Ultimatum rigettati da Usa e Nato e definiti da Michael Kofman, direttore della ricerca nel programma di studi sulla Russia presso la CNA, un’organizzazione di ricerca e analisi ad Arlington, in Virginia, «un tentativo non solo di assicurarsi l’interesse in Ucraina, ma essenzialmente di riconsiderare l’architettura di sicurezza in Europa». \n', 'Gli Stati Uniti e l’Europa hanno «ignorato» le richieste della Russia sulla sicurezza, dice oggi il ministro degli esteri russo Serghei Lavrov al segretario di stato americano Antony Blinken in un colloquio telefonico secondo quanto dichiara una nota di Mosca. Per Lavrov le affermazioni di Washington su un’invasione russa dell’Ucraina sono delle «provocazioni» e un modo di fare «propaganda» anti-russa.\n', '6. A che punto sono i negoziati?\n', 'Al momento, dice il dipartimento di Stato Usa, solo il 6% dei confini russi tocca Paesi dell’Alleanza Atlantica. Ma la Nato doveva evitare di avvicinarsi così alle frontiere con Mosca? Ascoltare Putin ora potrebbe dargli il potere di intervenire nei processi decisionali della Nato e sulla sicurezza europea? La via diplomatica «resta aperta», dice oggi Blinken a Lavrov. Ma è necessaria una «de-escalation». In un’intervista a Qn l’ambasciatore Ettore Sequi, segretario generale della Farnesina, invoca «fermezza sui principi ma apertura e disponibilità al dialogo con Mosca». «Riteniamo che ci sia spazio per la diplomazia. La posizione comune è di rimanere fermi sui principi dell’integrità territoriale dell’Ucraina e del suo diritto di determinare il proprio destino in termini anche di alleanze, ma allo stesso tempo vogliamo mantenere la porta aperta al dialogo con la Russia», dice Sequi. Nelle scorse settimane i negoziati, definiti «non semplici», hanno visto un nulla di fatto nei colloqui di Parigi\xa0tra i consiglieri politici di Russia, Ucraina, Francia e Germania. \n', 'La «base del lavoro» resta negli accordi di Minsk, il cessate il fuoco firmato da Mosca e Kiev nel 2015 che prevedeva anche le elezioni nelle regioni separatiste e il ritiro delle forze filo russe. Un protocollo mai del tutto implementato. In un colloquio telefonico, il ministro degli Esteri cinese Wang Yi ha invitato il segretario di Stato Usa Blinken a «prendere sul serio» le «ragionevoli preoccupazioni della Russia in materia di sicurezza». La Cina infatti guarda con attenzione alla crisi russo-ucraina e alle reazioni dell’Occidente: sta infatti valutando i rischi di reincorporare Taiwan. Dalla Germania è arrivato l’avvertimento sulle possibili sanzioni alla Russia, che coinvolgerebbero anche Nord Stream 2, il gasdotto che trasporta il gas naturale dai giacimenti russi alla costa tedesca: 1230 km sotto il Mar Baltico, è il più lungo gasdotto del mondo pensato per potenziare il gas già fornito dalla Russia all’Europa e raddoppiare il tracciato del già esistente Nord Stream, parallelo al nuovo progetto. \n', '«Se la Russia invade l’Ucraina in un modo o in un altro, il gasdotto Nord Stream 2 non andrà avanti», ha detto nei giorni scorsi anche\xa0il portavoce del dipartimento di Stato Usa, Ned Price. Completato a fine 2021, non è ancora in funzione. Osteggiato dagli Usa da sempre e voluto da Germania e Russia, il suo percorso evita gli Stati baltici, i paesi di Visegrad (ovvero Repubblica Ceca, Slovacchia, Polonia, Ungheria), l’Ucraina e la Bielorussia, spuntando loro le armi nelle negoziazioni con Mosca. D’altro canto, il 40% del gas europeo arriva da Mosca: la Russia vuole dimostrarsi un interlocutore commerciale affidabile, ma se dovessero arrivare le sanzioni Nato potrebbe minacciare una riduzione delle forniture che avrebbe un impatto diretto sull’Europa. \n', '7. Qual è il ruolo dell’Unione europea nel conflitto?\n', 'Da Euromaidan in poi l’Ucraina appare sempre più vicina all’Europa, e la spinta arriva anche dalle generazioni più giovani. L’attuale presidente Volodymyr Zelensky, eletto nel 2019, è vicino all’Occidente. Nei giorni scorsi il capo della diplomazia dell’Unione europea Josep Borrell ha spiegato di non ritenere il rischio di un’invasione russa imminente. Nella notte, Björn Seibert, capo di gabinetto della presidente della Commissione Ue Ursula von der Leyen e Jack Sullivan, consigliere per la sicurezza nazionale degli Usa, hanno avuto un colloquio telefonico in cui si è parlato del «coordinamento transatlantico nella preparazione di un robusto pacchetto di sanzioni che andrebbe applicato rapidamente in caso di ulteriore aggressione militare dell’Ucraina da parte della Russia», dicono dalla Commissione europea.E si è parlato anche, a proposito di gas, «della partnership Ue-Usa sulla sicurezza energetica» e dei passi da fare «in caso di interruzione delle forniture per l’Europa».\n', '8. Come viene percepita la crisi in Ucraina?\n', 'Dal\xa0governo ucraino, in questi giorni, è arrivato l’appello alla popolazione a mantenere la calma e di evitare il panico. «Al momento è cruciale restare calmi, uniti all’interno del Paese, evitare azioni destabilizzanti\xa0e che creino il panico», si legge in una nota del ministero degli Esteri. Il panico è il «migliore amico» dei nemici dell’Ucraina, dice ancora oggi Zelensky secondo quanto riporta la Cnn dopo aver assistito ad esercitazioni militari nei pressi di Cherson, nel sud del paese. Deve «analizzare tutte le informazioni» sulle minacce ai confini, dice, e «la verità è che abbiamo informazioni diverse». Il pericolo di un’invasione, almeno fino a qualche giorno fa veniva accolto tra le strade di Kiev – ma anche nei Paesi vicini alle frontiere – con un misto di incredulità e rivendicazione. «Se dovessero arrivare, siamo qui». Ma ora la tensione sembra salire. E non sono poche le persone ad avere pronta una valigia per poter scappare da un momento all’altro. Di certo la storica «amicizia tra tre popoli fraterni» – russo, ucraino e bielorusso – sembra ora un ricordo lontano. \n', 'In copertina EPA/GENERAL STAFF OF THE ARMED FORCES | Esercitazioni dell’esercito ucraino a Lviv, Ucraina, 11 febbraio 2022. ']"
902,news-891951,Ucraina: le nove possibili rotte d’attacco della Russia a Kiev,https://www.open.online/2022/02/12/russia-ucraina-attacco-rotte,2022-02-12 05:49:00,"['Ucraina: le nove possibili rotte d’attacco della Russia a Kiev\n', '\n', 'I due scenari più probabili implicano un attacco simultaneo da più lati. Ma ci sono anche altre opzioni \n', 'L’esercito della Russia ha a disposizione nove diverse rotte per attaccare l’Ucraina secondo una serie di documenti dell’esercito e dell’intelligence statunitense. E può raggiungere Kiev in 48 ore. Mosca ha già schierato gran parte del suo esercito e altri sono in arrivo, mentre il presidente Vladimir Putin ha inviato personale e attrezzature dalle unità operative speciali russe chiamate Spetsnazx. La rete Nbc fa sapere che i due scenari più probabili implicherebbero un attacco simultaneo da più lati, ovvero una manovra a tenaglia. L’esercito russo conquisterebbe così la gran parte del territorio dell’Ucraina a est del fiume Dnipro, dove attualmente si trova il 50% delle forze militari ucraine. I carri armati potrebbero attraversare il confine e spostarsi verso le città di Poltav e Kharkiv. Le forze di terra potrebbero avanzare lungo tre linee dal Donbass viaggiando fino alla Crimea. Gli elicotteri militari potrebbero invece partire all’assalto proprio dalla Crimea. E questa opzione potrebbe includere un assalto anfibio per conquistare la costa del Mar Nero, mentre unità aeree e di terra potrebbe spostarsi da Odessa alla Moldova per creare un ponte terreste. La Russia ha già posizionato sottomarini e navi con battaglioni al largo delle coste. Altre possono essere lì in pochi giorni. \n', 'Un’altra opzione prevede invece due rotte di attacco da nord per circondare Kiev e include artiglieria e truppe di terra che si spostano a sud dalla Bielorussia e ad est verso Kiev. C’è anche una rotta che parte dall’area di Chernobyl: in quella zona con strade ben messe carri armati e veicoli militari potrebbero essere alle porte di Kiev in due giorni. L’esercito russo ha anche posizionato due avanzati sistemi missilistici antiaerei S-400 in Bielorussia. La guerra si aprirebbe con attacchi di artiglieria e missili balistici a medio raggio oltre ai bombardieri notturni che prenderebbero di mira depositi di munizioni, stazioni radar, aerei, sistemi di difesa aerea e altri siti militari ucraini. La Russia condurrà inoltre attacchi informatici per interrompere le linee di comunicazione e distruggerà i ponti. Le vittime civili potrebbero arrivare a 50 mila, secondo l’intelligence, mentre molti potrebbero essere presi come prigionieri di guerra. L’opzione di colpire gli aeroporti ucraini nei primi 20 o 30 minuti dell’attacco è sul tavolo. \n', 'L’esperto e membro del Foreign Policy Institute Rob Lee ha affermato che la decisione della Russia di ammassare le sue forze armate attorno a una fascia così ampia dell’Ucraina costringerebbe la nazione più piccola ad allungare le proprie difese, rendendole più difficili. Altrimenti Putin potrebbe scegliere un’opzione meno aggressiva, cercando di destabilizzare il governo centrale per avere una leadership più amichevole. Lee pensa che l’obiettivo finale non sia l’occupazione, ma «infliggere punizioni o dolori all’Ucraina per cambiare l’analisi costi-benefici di Kiev». E convincerla a cambiare alleanze. \n', 'Immagine di copertina: Jiachuan Wu / NBC News ']"
903,news-891731,L’allarme Usa: «La Russia potrebbe invadere l’Ucraina la prossima settimana». Domani nuovo colloquio Biden-Putin,https://www.open.online/2022/02/11/ucraina-funzionari-usa-invasione-russia,2022-02-11 22:00:00,"['L’allarme Usa: «La Russia potrebbe invadere l’Ucraina la prossima settimana». Domani nuovo colloquio Biden-Putin\n', '\n', 'Gli Stati Uniti si preparano a inviare altri 3mila soldati in Polonia. Draghi: «Sì a sanzioni gravi a Mosca, ma resti il dialogo»\n', 'Gli Stati Uniti pensano che il presidente russo Vladimir Putin stia valutando di invadere l’Ucraina e che abbia già comunicato la sua decisione all’esercito russo. A diffondere la notizia è Nick Schifrin, un giornalista americano ben informato, corrispondente per gli affari esteri e la difesa di PBS NewsHour, il quale ha reso pubblico sul suo canale Twitter quanto appreso da fonti interne, che qualifica come funzionari occidentali e della difesa. In un post pubblicato poco dopo la notizia, il giornalista ha specificato che la Casa Bianca non ha la certezza che Putin abbia dato l’ordine. Il Pentagono, comunque, ha fatto sapere che invierà altri 3.000 militari in Polonia nei prossimi giorni. \n', 'Inizialmente, Schifrin aveva riportato che, secondo alcuni funzionari statunitensi, l’invasione sarebbe iniziata la prossima settimana, come del resto aveva detto anche il segretario di Stato Antony Blinken nella serata di ieri. Anche Spiegel e Politico hanno dato la stessa notizia, indicando il 16 febbraio come data possibile. Il giornalista aveva detto inoltre che i funzionari statunitensi gli avrebbero riferito di prevedere una «orribile e sanguinosa campagna che comincerà con due giorni di bombardamenti aerei e una guerra elettronica», alla quale sarebbe seguita poi «un’invasione» ed è probabile che l’obiettivo sia quello di un cambio di regime. Intanto, Blinken, ha avuto un colloquio telefonico con il ministro degli esteri ucraino Dmytro Kuleba, nel quale ha assicurato che l’Ucraina ha il «sostegno deciso» degli Stati Uniti di fronte a una minaccia russa sempre più «acuta».\n', 'La Casa Bianca: «La Russia ha le forze necessarie per l’attacco»\n', '«Mosca ora ha tutte le forze richieste per lanciare un’operazione militare». Queste le parole di Jake Sullivan, il consigliere alla sicurezza nazionale della Casa Bianca il quale sottolinea che gli alleati sono «compatti» di fronte alla Russia. Nelle previsioni del funzionario, un attacco della Russia in Ucraina comincerebbe probabilmente con dei bombardamenti aerei. «La Russia sta cercando un pretesto per invadere l’Ucraina», ha sottolineato, chiarendo però che gli Usa non ritengono che Putin abbia preso una decisione finale a proposito dell’invasione. «Il rischio è alto – ha concluso – e la minaccia è abbastanza imminente». Joe Biden intanto parlerà ancora una volta con il presidente russo domani sera (su iniziativa degli Usa). Cosa che farà anche il presidente francese Emmanuel Macron. Il colloquio è in programma a mezzogiorno, come ha reso noto l’Eliseo. Gli occidentali vogliono risolvere con «mezzi diplomatici, dialogo e deterrenza», ha spiegato l’Eliseo. Così come riaffermato nel corso del vertice di oggi tra leader occidentali in cui è stato «riaffermato il sostegno alla sovranità e all’integrità territoriale dell’Ucraina». \n', 'Intanto, il Foreign office del Regno Unito ha ufficialmente invitato i cittadini britannici in Ucraina a lasciare il Paese ora che ci sono ancora mezzi di trasporto disponibili, proprio a causa della crescente tensione con la Russia. Allo stesso tempo sono stati sconsigliati fortemente tutti i viaggi in Ucraina. Una simile decisione era stata comunicata qualche giorno fa anche ai cittadini americana dal presidente degli Stati Uniti, Joe Biden.\n', 'Draghi: «Sì a sanzioni gravi ma resti il dialogo con Mosca»\n', 'Prioritario è per il premier italiano Mario Draghi lasciare aperto un canale di comunicazione con Mosca, anche in caso di sanzioni gravi. Palazzo Chigi ha fatto sapere in serata che è stato condiviso lo scenario rappresentato e confermata «l’esigenza di assicurare una ferma postura di deterrenza, mantenendo aperto il dialogo con Mosca, anche per dare attuazione agli accordi di Minsk». Nel corso della videoconferenza, organizzata dagli Usa, sono state esaminate le sanzioni che verrebbero adottate in caso di aggressione all’integrità territoriale dell’Ucraina. Al vertice hanno partecipato Biden, Macron, il cancelliere tedesco Scholz, il premir britannico Johnson, il primo ministro canadese Trudeau, il polacco Duda, il romeno Iohannis, il presidente del Consiglio Europeo Michel, la presidente della Commissione europea von der Leyen e il segretario generale della Nato Stoltenberg.']"
904,news-891271,L’appello di un atleta ucraino a Pechino: «No alla guerra». Il Comitato olimpico: «Non sarà squalificato»,https://www.open.online/2022/02/11/pechino-2022-ucraina-appello-vladyslav-heraskevych,2022-02-11 17:04:00,"['L’appello di un atleta ucraino a Pechino: «No alla guerra». Il Comitato olimpico: «Non sarà squalificato»\n', '\n', 'In occasione della cerimonia di apertura, il presidente del Cio Bach aveva sollecitato i leader mondiali a «dare una possibilità alla pace»\n', 'Ha sfilato dalla tasca un foglio rivestito da una copertina trasparente, lo ha aperto e lo ha mostrato al pubblico e alle telecamere che trasmettono le gare dei Giochi olimpici invernali di Pechino. Sul foglio, un appello alla pace: «No alla guerra in Ucraina». Questo il gesto di cui è stato protagonista l’atleta Vladyslav Heraskevych e che arriva in un momento di grandi tensioni con la Russia. L’atleta, prima di estrarre il suo messaggio di pace, ha eseguito le sue tre prove di skeleton e in classifica si è piazzato al diciassettesimo posto provvisorio allo Yanqing National Sliding Center. La Carta olimpica prevede che «nessun tipo di manifestazione o propaganda politica, religiosa o razziale è consentita in alcun sito, sede o altra area olimpica». Tuttavia, fonti del Comitato olimpico citate da Forbes dicono che l’atleta non sarà squalificato. \n', 'Cosa dice la Carta olimpica\n', 'La Carta olimpica afferma anche che «l’obiettivo dell’olimpismo è mettere lo sport al servizio dello sviluppo armonioso dell’umanità, nell’ottica di promuovere una società pacifica attenta alla conservazione della dignità umana». L’appello alla pace dell’atleta ucraino va però inserito in un contesto particolare. Lo stesso presidente del Cio Thomas Bach ha approfittato di questo palcoscenico per condividere un messaggio del tutto simile nel corso della cerimonia di apertura di Pechino 2022, andata in scena il 4 febbraio allo Stadio nazionale della capitale. Prendendo in prestito le parole di John Lennon, Bach ha sollecitato i leader mondiali a «dare una possibilità alla pace». ']"
905,news-891013,L’allarme della Nato: «Rischio golpe in Ucraina». Biden: «Putin sa che non deve toccare gli americani» – Il video,https://www.open.online/2022/02/11/ucraina-nato-biden-video,2022-02-11 12:33:00,"['L’allarme della Nato: «Rischio golpe in Ucraina». Biden: «Putin sa che non deve toccare gli americani» – Il video\n', '\n', 'Il segretario generale dell’Alleanza, Jens Stoltenberg: «Elevata presenza di 007 russi, l’invasione militare non è l’unico scenario»\n', 'Il segretario generale della Nato, Jens Stoltenberg, parla di un rischio golpe in Ucraina. Il capo dell’Alleanza Atlantica, sottolineando l’elevato numero di agenti di intelligence russi in Ucraina, ha detto che il pericolo non è limitato a una «piena invasione militare», ma riguarda anche «azioni ibride», comprese quelle «cibernetiche», e il possibile tentativo da parte di Mosca di «ribaltare il governo di Kiev». Della crisi ucraina ha parlato anche il presidente statunitense Joe Biden: «Se Putin è così sciocco da procedere (con l’invasione dell’Ucraina, ndr), è abbastanza intelligente da non fare nulla che avrebbe un impatto negativo sui cittadini americani», ha detto. «Quando americani e russi cominciano a spararsi è guerra mondiale». Poi Biden ha invitato i cittadini Usa a lasciare l’Ucraina: «Non è come avere a che fare con una organizzazione terrorista, abbiamo a che fare con uno dei più grandi eserciti del mondo, è una situazione molto differente e le cose potrebbero precipitare velocemente».']"
906,news-890949,«Ha rifiutato il test anti Covid per non dare il suo Dna ai russi»: ecco perché Macron era seduto a 4 metri di distanza da Putin,https://www.open.online/2022/02/11/covid-19-macron-no-test-incontro-putin,2022-02-11 11:50:00,"['«Ha rifiutato il test anti Covid per non dare il suo Dna ai russi»: ecco perché Macron era seduto a 4 metri di distanza da Putin\n', '\n', 'A dirlo all’agenzia Reuters sono due fonti dello staff del presidente francese: «Non potevamo accettare certe condizioni»\n', 'L’immagine di Vladimir Putin ed Emmanuel Macron seduti a distanza di quattro metri durante il vertice a Mosca di lunedì ha fatto il giro del mondo e dei social. Secondo l’agenzia Reuters, che cita due fonti dello staff di Macron, la soluzione si è resa necessaria perché il presidente francese si è rifiutato di fare un test molecolare russo anti Covid-19 per evitare che Mosca entrasse in possesso del suo Dna. Di conseguenza, Macron è stato tenuto a distanza dal presidente russo durante i colloqui sulla crisi ucraina a Mosca. Secondo le fonti citate da Reuters, Macron è stato messo davanti a una scelta: accettare un test Pcr fatto dalle autorità russe o rispettare un rigoroso distanziamento. «Non potevamo accettare che mettessero le mani sul Dna del presidente», ha detto una delle fonti a Reuters. Il Cremlino al momento non ha rilasciato commenti in merito. Stando a quanto si apprende, Macron ha fatto un test molecolare in Francia prima della partenza e un antigenico eseguito dal suo medico personale una volta arrivato in Russia.']"
907,news-890043,"Crisi Ucraina, fallito il vertice Russia-Regno Unito. Mosca evacua il personale da Kiev. Johnson: «La guerra è possibile»",https://www.open.online/2022/02/10/crisi-ucraina-vertice-russia-regno-unito-johnson,2022-02-10 13:18:00,"['Crisi Ucraina, fallito il vertice Russia-Regno Unito. Mosca evacua il personale da Kiev. Johnson: «La guerra è possibile»\n', '\n', 'Duro commento del ministro degli esteri russo Serghei Lavrov dopo l’incontro con l’omologa inglese Truss: «E’ la conversazione tra un muto e un sordo»\n', '«Tra di noi è in corso una conversazione tra un muto e un sordo, sembra che ci ascoltiamo, ma non ci sentiamo». Sono queste le parole che il ministro degli Esteri russo Sergej Lavrov usa per descrivere il colloquio con la sua omologa britannica Liz Truss a proposito della crisi tra Russia e Ucraina. Lavrov ha anche fatto sapere che il personale “non essenziale” dell’ambasciata russa in Ucraina è stato invitato a lasciare temporaneamente il paese, atto che in genere prelude agli interventi bellici. Questa mattina il premier del Regno Unito Boris Johnson, in conferenza stampa con il segretario generale della Nato Jens Stoltenberg, ha parlato di un passaggio decisamente «teso». «La guerra è possibile – ha evidenziato -. Nei prossimi giorni si affronterà il momento più pericoloso». \n', '«Io non credo che il presidente Vladimir Putin abbia già preso la decisione di procedere con la guerra ma questo non vuol dire che sia impossibile che qualcosa di disastroso possa accadere presto – ha sottolineato Johnson -. La nostra intelligence dipinge un quadro fosco, nei prossimi giorni si affronterà il passaggio più pericoloso e dobbiamo fare bene, con una combinazione tra sanzioni, impegno militare e diplomazia», ha concluso. \n', 'Nella stessa conferenza stampa, il capo della Nato Jens Stoltenberg ha invitato Mosca a intraprendere nuovi negoziati nel tentativo di trovare una soluzione diplomatica. Poi ha ricordato la posizione della Nato rispetto alla disponibilità al negoziato su diversi punti chiave, come la «trasparenza», «il disarmo», «il piazzamento dei missili», sia nucleari che tradizionali: il punto principale della questione, però, l’adesione dell’Ucraina alla Nato e il conseguente arrivo di un contingente nel paese, non sarebbe toccato. Anche l’Alto rappresentante per la politica estera Ue Josep Borrell ha preso la parola con un messaggio Twitter, annunciato di aver risposto a nome degli Stati membri alle lettere ricevute dal ministro degli esteri russo: «Le tensioni e i disaccordi devono essere risolti attraverso il dialogo e la diplomazia. Chiediamo alla Russia di allentare la tensione e di invertire il suo rafforzamento militare in Ucraina e nei dintorni e in Bielorussia». ']"
908,news-889733,"Ucraina, la Russia inizia le manovre militari in Bielorussia al confine con Kiev",https://www.open.online/2022/02/10/ucraina-russia-manovre-bielorussia,2022-02-10 07:40:00,"['Ucraina, la Russia inizia le manovre militari in Bielorussia al confine con Kiev\n', '\n', ' Mosca ha spostato in territorio bielorusso 30mila militari, due battaglioni di missili terra-aria S-400 e diversi caccia. Le immagini satellitari indicano che gran parte del materiale si trova in aree vicine al confine con l’Ucraina\n', 'La Russia e la Bielorussia danno il via oggi a 10 giorni di manovre militari, considerate un ulteriore minaccia per Kiev nella crisi al confine con l’Ucraina. Il capo di stato maggiore russo Valery Gerasimov è giunto ieri in Bielorussia per supervisionare le esercitazioni. Mosca ha spostato in territorio bielorusso 30 mila militari, due battaglioni di missili terra-aria S-400 e diversi caccia. Le immagini satellitari indicano che gran parte del materiale si trova in aree vicine al confine con l’Ucraina. Il presidente russo Vladimir Putin, nel colloquio dei giorni scorsi col presidente francese Emmanuel Macron, ha assicurato che i militari russi lasceranno la Bielorussia al termine delle esercitazioni, il 20 febbraio. L’obiettivo delle manovre militari, si legge in una nota del governo russo, è «esercitarsi a scongiurare e respingere l’aggressione esterna attraverso un’operazione difensiva», e anche «combattere il terrorismo e difendere gli interessi dello Stato dell’Unione». Nella nota Mosca ha ricordato che le manovre coinvolgono i centri di comando e le unità militari del distretto militare orientale russo, che si sono ridistribuiti in Bielorussia, in un’area di circa 10.000 chilometri, oltre alle forze armate bielorusse. Si tratta, secondo la Nato, del più grande dispiegamento di forze russo dai tempi della Seconda Guerra Mondiale. ']"
909,news-887791,"Chi vuole trattare con Putin sull’Ucraina: così Lega, Fdi e M5s spiegano le ragioni della Russia",https://www.open.online/2022/02/08/russia-ucraina-putin-chi-vuole-trattare,2022-02-08 08:23:00,"['Chi vuole trattare con Putin sull’Ucraina: così Lega, Fdi e M5s spiegano le ragioni della Russia\n', '\n', 'In parlamento c’è chi dice che bisogna trovare un accordo con Mosca. Perché conviene all’Italia. Per i rischi economici \n', 'In Italia c’è chi vuole trattare con Vladimir Putin sull’Ucraina. E sostiene che il leader della Russia abbia molte ragioni nella vicenda. Anche storiche e culturali, come sostiene Vito Petrocelli, presidente M5s della commissione esteri in Senato: «Ci sono aree del mondo che senza un pizzico di autoritarismo collasserebbero. La Russia è tra queste. Putin? Non è giusto giudicarlo con lenti esageratamente occidentali: quelli che lo criticano, come gli americani, hanno le loro belle gatte da pelare», dice oggi a Repubblica. Poi c’è il deputato leghista veronese Vito Comencini, che coltiva rapporti continui con la Crimea ed è dell’idea che in caso di conflitto «l’Ucraina non reggerebbe, perché da Kiev a Donetsk sono russi: avrebbero problemi di tenuta interna». \n', 'D’altro canto anche Matteo Salvini ha auspicato un «dialogo con Mosca» sull’Ucraina. Il segretario della Lega è convinto che il congelamento dei rapporti di Usa e Ue con la Russia, il muro contro muro insomma, possa non solo alimentare i venti di guerra ma anche lasciare imprese e famiglie italiane a rischio blackout. Insomma, c’è una Ragion di Stato più importante da mettere prima della democrazia. E Berlusconi? Lui non ha mai nascosto di essere un amico di Putin. Tanto che una visita in Crimea gli è costata il bando dall’Ucraina. Di certo, come ha detto Vittorio Sgarbi, Berlusconi potrebbe andare da Putin per dirgli di bloccare i camion. Infine c’è Guido Crosetto. L’esponente di Fratelli d’Italia in un tweet ha detto che l’Occidente con la sua chiusura sta spingendo Putin nelle mani della Cina. Ma, come ha spiegato lui stesso, «la mia posizione è perfettamente filo occidentale, se non dialoghiamo materie prime, essenziali per la transizione ecologica, finiranno in mani cinesi».']"
910,news-887511,"Crisi ucraina, Macron incontra Putin: «Elementi di convergenza tra Russia e Francia» – Il video",https://www.open.online/2022/02/07/mosca-russia-vs-ucraina-macron-putin-video,2022-02-07 23:25:00,"['Crisi ucraina, Macron incontra Putin: «Elementi di convergenza tra Russia e Francia» – Il video\n', '\n', 'Il presidente francese è voltato nella capitale russa per incontrare Putin e continuare i dialoghi per una de-escalation \n', 'Il presidente francese Emmanuel Macron ha incontrato il presidente russo Vladimir Putin a Mosca nell’ambito della crisi ucraina, in un vertice che è durato oltre 5 ore. Nella conferenza stampa a margine del meeting, Macron ha detto: «Abbiamo avuto una discussione che ha consentito di formulare una serie di proposte sulle quali credo di poter dire che ci siano elementi di convergenza fra la Russia e la Francia». Putin ha assicurato stasera di essere disposto a «fare di tutto» per trovare compromessi che «potranno soddisfare tutti». Per Putin, né lui né Macron vogliono una guerra Russia-Nato, che «non avrebbe vincitori».\n', 'Secondo quanto riportano le agenzia di stampa, Putin ha elogiato gli sforzi di Parigi per «risolvere la questione della sicurezza in Europa», annunciando che il vertice tra i due «potrà avviare il percorso di de-escalation». Nel faccia a faccia con l’omologo francese, il presidente russo ha detto di voler «evitare la guerra» e costruire «elementi di fiducia per tutti». «Vedo quanti sforzi sta facendo personalmente il presidente della Francia per una seria prospettiva storica», ha detto Putin secondo la Tass. Prima dell’inizio dei colloqui, Macron – che è in piena campagna elettorale e a cui spetta la presidenza semestrale di turno al Consiglio dell’Unione europea – aveva sottolineato come il «dialogo è l’unica opportunità per garantire sicurezza e stabilità all’Europa». ']"
911,news-887613,"Ucraina, vertice tra Biden e Scholz alla Casa Bianca: «Incontro molto produttivo»",https://www.open.online/2022/02/07/ucraina-vertice-joe-biden-olaf-scholz,2022-02-07 21:53:00,"['Ucraina, vertice tra Biden e Scholz alla Casa Bianca: «Incontro molto produttivo»\n', '\n', 'Il presidente statunitense e il cancelliere tedesco invitano la Russia al dialogo ma tornano a «promettere sanzioni». Si sono incontrati nello stesso giorno in cui Macron ha visto Putin\n', 'Usa e Germania «stanno lavorando in sintonia per scoraggiare ulteriormente l’aggressione russa» contro l’ Ucraina e per affrontare «le sfide della Cina». Il presidente americano Joe Biden ha ricevuto alla Casa Bianca il cancelliere tedesco Olaf Scholz, arrivato a Washington nello stesso giorno in cui il presidente Francese Emmanuel Macron ha incontrato Vladimir Putin a Mosca. Scholz, che sta cercando di porsi come mediatore europeo nel caos delle tensioni al confine tra Russia e Ucraina, ha ribadito che Usa e Germania sono «alleati strettissimi». Prima del vertice, Biden aveva detto: «Non vedo l’ora di accogliere questo Scholz. Stiamo lavorando insieme per sostenere la sovranità e l’integrità territoriale dell’Ucraina e ci impegniamo a fare progressi nella lotta al Covid-19, ai cambiamenti climatici e in altre questioni». \n', 'Nella conferenza stampa a margine del faccia a faccia, Biden ha detto che è stato «un incontro molto produttivo», e entrambi hanno dichiarato che un annuncio sulle sanzioni sarà fatto qualora la Russia «lo renderà necessario». \n', 'Immagine di copertina: EPA/Al Drago ']"
912,news-885981,Fino a 50 mila morti tra i civili e 5 milioni di rifugiati: le conseguenze di un’invasione russa dell’Ucraina secondo il New York Times,https://www.open.online/2022/02/06/ucraina-invasione-russia-conseguenze-nyt,2022-02-06 08:00:00,"['Fino a 50 mila morti tra i civili e 5 milioni di rifugiati: le conseguenze di un’invasione russa dell’Ucraina secondo il New York Times\n', '\n', 'Stando al quotidiano, l’amministrazione Biden ha informato i parlamentari Usa e i partner europei che la Russia ha messo insieme il 70% delle forze necessarie per una offensiva\n', 'Secondo il New York Times, una invasione dell’Ucraina da parte della Russia potrebbe causare fino a 50 mila morti tra i civili e 33 mila tra i soldati. Il quotidiano statunitense scrive che una offensiva russa farebbe capitolare Kiev in 2 giorni e scatenerebbe una crisi umanitaria con fino a 5 milioni di rifugiati in Europa. Stando al New York Times, l’amministrazione Biden ha informato nei giorni scorsi i parlamentari americani e i partner europei che la Russia ha messo insieme il 70% delle forze necessarie per una invasione dell’Ucraina. Il presidente russo Vladimir Putin non avrebbe ancora preso una decisione definitiva, ma la finestra diplomatica si starebbe chiudendo. Una eventuale invasione non scatterebbe prima della seconda metà di febbraio: tra circa 10 giorni, il terreno ghiacciato agevolerebbe il passaggio dei mezzi pesanti e le Olimpiadi invernali di Pechino starebbero volgendo al termine. Una variabile, quest’ultima, non di secondo piano: Mosca eviterebbe così di inimicarsi il presidente cinese Xi Jinping, alleato cruciale per Mosca. \n', 'Secondo il Washington Post, la Russia ha schierato 83 gruppi di battaglioni tattici, con circa 750 militari ciascuno, a fronte dei 60 di due settimane fa. Le truppe sono supportate da decine di migliaia di persone per la logistica, il supporto aereo e quello medico. Dopo la pubblicazione delle stime dell’intelligence Usa sulle tempistiche di una caduta di Kiev, è arrivata la replica di Mosca, che ha parlato di speculazioni «folli». Il vice ambasciatore russo all’Onu, Dmitry Polyanskiy, ha commentato: «E se dicessimo che gli Stati Uniti potrebbero impadronirsi di Londra in una settimana e causare la morte di 300.000 civili? Tutto questo sulla base delle nostre fonti di intelligence che non riveleremo».']"
913,news-884917,"Ucraina, iniziato il trasferimento di truppe Usa in Polonia",https://www.open.online/2022/02/05/ucraina-arrivate-in-polonia-truppe-usa,2022-02-05 12:36:00,"['Ucraina, iniziato il trasferimento di truppe Usa in Polonia\n', '\n', 'Il primo contingente americano di rinforzo è arrivato nel sud est del paese, a breve dovrebbero giungere un totale di 1.700 uomini\n', 'Cominciano ad arrivare in Polonia, le truppe di rinforzo statunitensi inviate per arginare i rischi delle tensioni tra Russia e Ucraina, ha detto un portavoce dell’esercito polacco. Secondo la ricostruzione fornita, “Sono arrivati i primi soldati all’aeroporto di Jesionka” (nel Sud-Est del paese), come ha riferito il maggiore Przemyslaw Lipczynski. L’ufficiale ha anche aggiunto che presto arriverà anche la maggior parte di un grosso contingente americano, composto complessivamente dal 1.700 uomini. La tensione nell’area è crescente e preoccupa tutta Europa: lunedì il presidente francese Emmanuel Macron volerà a Mosca per incontrare Vladimir Putin. \n', 'In evidenza: immagine di un carrarmato ucraino foto Ansa']"
914,news-884195,"Ucraina, telefonata tra Di Maio e Stoltenberg (Nato): «Dialoghiamo con Mosca»",https://www.open.online/2022/02/04/ucraina-telefonata-luigi-di-maio-jens-stoltenberg-nato,2022-02-04 22:18:00,"['Ucraina, telefonata tra Di Maio e Stoltenberg (Nato): «Dialoghiamo con Mosca»\n', '\n', 'Il ministro degli Esteri italiano ha chiesto al segretario generale della Nato di rafforzare il coordinamento con l’Unione europea\n', 'Colloquio telefonico tra il ministro degli Affari esteri e il segretario generale della Nato. La conversazione si è incentrata sulle tensioni che corrono lungo il confine tra Ucraina e Russia. Luigi Di Maio ha ribadito a Jens Stoltenberg «la necessità per la Nato di mantenere la propria fermezza su principi e valori, pur continuando a perseguire attivamente il dialogo con Mosca, rafforzando anche il coordinamento con l’Unione europea». L’Italia, si legge nella nota divulgata dalla Farnesina, «assicura il significativo contributo nell’ambito dell’alleanza atlantica». Di Maio ha espresso anche un apprezzamento per la coesione politica dei Paesi che fanno parte della Nato. La quale, in questo momento, deve «mantenere una postura di deterrenza e difesa efficace, evitando al contempo l’adozione di misure che possano contribuire ad aggravare le tensioni», ha aggiunto. Intanto Kiev si muove in autonomia per difendersi da un’eventuale aggressione russa. L’ambasciata ucraina ha presentato richiesta ufficiale al governo tedesco per ottenere un aiuto in termini di armamenti. Lo riporta il quotidiano Sueddeutsche Zeitung. Si tratterebbe di sistemi di armi difensive sollecitate dalla sede diplomatica «a causa della situazione estremamente tesa sul fronte della sicurezza e di fronte alla minaccia di un’aggressione russa». \n', 'Sull’altro versante, Vladimir Putin si prepara a ricevere al Cremlino il presidente francese. Emmanuel Macron e l’omologo russo «prenderanno tutto il tempo che ci vorrà per esaminare», i nodi della questione, fanno sapere fonti dell’Eliseo. La macchina amministrativa di Parigi si è messa in moto «per andare a fonde delle cose – e studiare – misure di de-escalation». Nella telefonata con Macron di ieri, 3 febbraio, Putin gli avrebbe detto: «Ti aspetto, voglio un dialogo di contenuti con te, voglio andare al fondo delle cose, tu sei un interlocutore di qualità». Lunedì 7 Macron andrà al Cremlino, e il giorno seguente volerà a Kiev per incontrare il presidente ucraino, Volodymyr Zelensky. La scelta di andare prima a Mosca sembrerebbe dettata dalla convinzione di Macron che «il problema bisogna risolverlo a Mosca, non a Kiev». La prossima settimana, ad ogni modo, si annuncia ricca di incontri tra agli attori interessati dalla crisi geopolitica. Sempre lunedì, a Bruxelles, il presidente della Polonia Andrzej Duda terrà una conferenza stampa insieme proprio al segretario della Nato, Stoltenberg.']"
915,news-883197,Il piano della Russia per invadere l’Ucraina con un video di propaganda con cadaveri e vittime civili,https://www.open.online/2022/02/04/ucraina-piano-russia-video-fake,2022-02-04 09:14:00,"['Il piano della Russia per invadere l’Ucraina con un video di propaganda con cadaveri e vittime civili\n', '\n', 'Il Pentagono: l’obiettivo di Mosca è diffondere filmati per generare una reazione emotiva\n', '«Abbiamo informazioni che i russi vogliano invadere l’Ucraina con un pretesto. Una delle ipotesi è che inventino un attacco da parte di Kiev, con video di propaganda che mostrino cadaveri e armi ucraine fornite dall’Occidente». Lo ha detto ieri il portavoce del Pentagono John Kirby confermando alcune indiscrezioni del Washington Post. Accuse che inaspriscono ulteriormente le tensioni dopo la decisione annunciata dagli Usa di schierare altri 3.000 soldati nei Paesi alleati dell’Europa orientale. L’operazione di Mosca, secondo Washington, è stata approvata ai massimi livelli. L’obiettivo sarebbe quello di diffondere video di propaganda con cadaveri e immagini di presunte vittime civili provocate appunto dalle forze ucraine, armate dall’Occidente, per generare una forte reazione emotiva che giustificherebbe un intervento di Mosca. La denuncia arriva alla vigilia di una missione del presidente russo Vladimir Putin a Pechino, per l’inaugurazione delle Olimpiadi invernali, destinata a rafforzare l’asse con la Cina in funzione anti-americana. Il capo del Cremlino ha definito lui e il presidente cinese Xi Jinping due «buoni amici con le stesse opinioni su come affrontare i problemi del mondo». E tra queste non può non esserci il braccio di ferro che oppone in queste settimane Mosca a Stati Uniti e Nato. La sfida si fa sempre più accesa, come testimonia l’ultimo scontro fra Russia e Germania, con la reciproca messa al bando di due canali televisivi statali.']"
916,news-880967,"Ucraina, gli Usa inviano 3 mila soldati nell’Est Europa. Mosca: «Decisione distruttiva»",https://www.open.online/2022/02/02/ucraina-truppe-usa-reazione-mosca,2022-02-02 21:20:00,"['Ucraina, gli Usa inviano 3 mila soldati nell’Est Europa. Mosca: «Decisione distruttiva»\n', '\n', 'Le truppe saranno schierate in Polonia, Romania e Germania. Macron potrebbe andare a Mosca «per mediare»\n', 'La decisione degli Usa di schierare altre truppe in Europa orientale è «distruttiva». A dirlo è stato il vice ministro degli Esteri, Alexander Grushko, citato dall’agenzia Interfax. Il riferimento è all’approvazione formale da parte di Joe Biden dell’invio di un contingente supplementare in Polonia, Germania e Romania in risposta alle crescenti tensioni con la Russia sull’Ucraina. In settimana partiranno 2.000 soldati da Fort Bragg, nel Carolina del Nord, e 1.000 dallo squadrone Stryker con base in Germania. Le truppe serviranno per rafforzare il fianco orientale della Nato in caso di invasione russa oltre il confine ucraino. Per Grushko si tratta di una misura «ingiustificata, che aumenta le tensioni militari e riduce il campo per le decisioni politiche». Secondo la Cnn, il Pentagono ha annunciato che i soldati arriveranno a destinazione «nei prossimi giorni». \n', 'A margine dei nuovi sviluppi, il presidente francese Emmanuel Macron – a cui spetta di turno la presidenza del Consiglio dell’Unione europea – ha annunciato che discuterà della crisi con il capo della Casa Bianca «nelle prossime ore» e che non esclude l’eventualità di recarsi a Mosca per cercare una soluzione diplomatica con il Cremlino. Un viaggio in Russia dipende comunque dallo «stato di avanzamento delle nostre discussioni nelle prossime ore». In serata è arrivata anche l’annuncio del cancelliere tedesco Olaf Scholz, che ha annunciato che andrà «presto» a Mosca per incontrare Putin, ma non ha dato una data precisa. Quel che è certo è che il 7 febbraio andrà negli Usa per un colloquio con Biden. \n', 'Immagine di copertina: EPA/VALDA KALNINA']"
917,news-880039,"El País: «Gli Usa hanno proposto alla Russia un patto per la pace in Ucraina, Bulgaria e Romania»",https://www.open.online/2022/02/02/el-pais-usa-patto-russia-ucraina,2022-02-02 10:28:00,"['El País: «Gli Usa hanno proposto alla Russia un patto per la pace in Ucraina, Bulgaria e Romania»\n', '\n', 'Per il quotidiano spagnolo Usa e Nato sono preoccupati di fronte agli «sforzi della Russia per diversificare e aumentare il suo arsenale nucleare»\n', 'Continua il lavoro della diplomazia internazionale per scongiurare l’escalation nella crisi Ucraina. Dagli Stati Uniti è infatti arrivata una proposta alla Russia di un accordo con cui le parti in causa prenderebbero l’impegno a non schierare in Ucraina «missili offensivi da terra e forze permanenti per missioni di combattimento». Secondo El Paìs questa sarebbe una delle repliche date da Washington alle richieste di Mosca sulle garanzie di sicurezza. Da Stati Uniti e Nato, come emerge dai documenti confidenziali inviati a Mosca di cui la testata spiega di essere venuta in possesso, sarebbe però anche arrivato il rifiuto ad accogliere la richiesta russa di dire sì a un accordo che impedisca a Kiev di entrare nel Patto atlantico. \n', 'L’offerta di Biden a Putin\n', 'Il quadro dell’offerta di Usa e Nato a Vladimir Putin per arrivare a una distensione della crisi Ucraina si allarga alla rinegoziazione degli accordi di disarmo e a misure di fiducia in contesti come l’Organizzazione per la sicurezza e la cooperazione in Europa (Osce), il dialogo strategico di stabilità Usa-Russia e il Consiglio Nato-Russia. Il contenuto dei documenti di cui ha preso visione la testata spagnola confermano in maniera più dettagliata le recenti dichiarazioni delle leadership occidentali all’indirizzo del Cremlino. I documenti appaiono coerenti e concordati ma con alcune differenze tra loro: gli Stati Uniti si dicono disponibili a rivedere il concetto di «indivisibilità della sicurezza» che l’Osce ha adottato al suo vertice di Astana, in Kazakistan, nel 2010. Principio su cui si basa la stessa Russia per difendere il suo no all’eventuale ingresso di Kiev nella Nato con la spiegazione che rappresenterebbe una minaccia alla sua sicurezza. L’amministrazione guidata da Joe Biden si dice «pronta a lavorare per raggiungere un’intesa con la Russia, insieme agli alleati e ai partner transatlantici, sulle questioni di sicurezza». \n', 'Aggiunge degli argomenti su cui si dice disposta «a discutere impegni o azioni reciproche» e il contesto dove portare avanti queste discussioni. Con un impegno che da parte americana viene assicurato essere «in buona fede», sottolineando però che Mosca ha schierato più di 100 mila truppe al confine dell’Ucraina, ha occupato la Crimea e ha favorito il conflitto nel Donbass. «E’ imperativo che le consultazioni si basino sugli accordi su cui si fonda la sicurezza europea», si legge nel documento Usa. Accordi quali l’Atto di Helsinki, l’Atto Nato-Russia, la Carta di Parigi o la Carta dell’Onu, che mettono nero su bianco principi di integrità territoriale, sovranità e «il diritto di ogni Stato di scegliere le sue disposizioni e alleanze di sicurezza».\n', 'Il nodo Ucraina \n', 'L’amministrazione Usa mette sul piatto «misure di trasparenza condizionate e impegni reciproci» in ragione dei quali Mosca e Washington dovrebbero non «dispiegare sistemi missilistici offensivi a terra e forze di combattimento permanenti sul territorio ucraino». E gli Usa aggiungono anche che sarebbero in procinto di avviare delle consultazioni con le autorità ucraine. Tra le proposte Usa ci sono interventi con prospettive di disarmo: la proposta è quella di dare il via a colloqui bilaterali con il Cremlino sul controllo dei missili a corto e medio raggio e dei loro lanciatori, anche se gli Usa segnalano la violazione del trattato sulle forze nucleari a medio raggio con la produzione e lo spiegamento dei missili SSC-8 e di altri sistemi. Infine l’amministrazione Biden ha proposto di cominciare da subito i colloqui sulle misure successive al trattato Nuovo Start in vigore fino al 2026 – che gli Stati Uniti si impegnano a rispettare – e di capire in che modo i futuri accordi «potrebbero includere tutte le armi nucleari statunitensi e russe» con immediati negoziati.\n', 'Tra le novità, gli Usa offrono anche al Cremlino un «meccanismo di trasparenza» per accertare l’assenza di missili da crociera Tomahawk in grado di arrivare fino al territorio russo nelle basi dello scudo missilistico della Nato in Romania e Bulgaria, che ospitano il sistema Aegis. In cambio gli Usa chiedono lo stesso per due basi missilistiche da individuare sul territorio russo. Secondo El Paìs dai documenti emerge la preoccupazione dell’Occidente di fronte agli «sforzi della Russia per diversificare e aumentare il suo arsenale nucleare, sviluppare nuovi missili intercontinentali e schierare missili non strategici vicino ai confini della Nato».\n', 'In copertina EPA/VALDA KALNINA | La missione Nato negli Stati baltici presso la base aerea di Amari, Estonia, 1 febbraio 2022. ']"
918,news-878651,"Ucraina, Draghi sente Putin: «Impegno per una de-escalation». Mosca garantisce le forniture di gas all’Italia",https://www.open.online/2022/02/01/ucraina-draghi-putin-telefonata,2022-02-01 18:10:00,"['Ucraina, Draghi sente Putin: «Impegno per una de-escalation». Mosca garantisce le forniture di gas all’Italia\n', '\n', 'Colloquio telefonico tra il premier italiano e il presidente russo. Intanto Lavrov ha scritto ai ministri degli esteri dell’area Ocse, compreso Di Maio\n', 'Mario Draghi e Vladimir Putin hanno avuto oggi, 1° febbraio, un confronto sulla crisi ucraina e sulle relazioni tra Italia e Russia. Stando a quanto si apprende, il presidente del Consiglio ha lanciato un appello al presidente russo per una de-escalation delle tensioni alla luce delle gravi conseguenze che avrebbe un peggioramento della crisi. Nel corso del colloquio telefonico, stati concordati un impegno comune per una soluzione sostenibile e durevole della crisi e l’esigenza di ricostruire un clima di fiducia. Da parte sua, Putin ha confermato l’intenzione di Mosca di «continuare a sostenere stabili forniture di gas all’Italia», secondo quanto afferma il Cremlino, citato dalla agenzia Tass. Nella conversazione «sono stati discussi alcuni temi dell’agenda bilaterale, in relazione in primo luogo alle interazioni commerciali ed economiche e alla sfera dell’energia», ha fatto sapere il servizio stampa del Cremlino. \n', 'Intanto il ministro degli Esteri russo Sergej Lavrov avrebbe inviato una lettera a tutti i colleghi dei Paesi Ocse, compreso quindi Luigi Di Maio, in merito alla crisi in Ucraina. Ha poi avuto una chiamata con il segretario di stato statunitense Antony Blinken, nella quale gli Usa avrebbero sollecitato Mosca «a perseguire la via diplomatica» e avrebbero chiesto «una immediata de-escalation russa e il ritiro delle truppe e dell’ equipaggiamento militare dai confini ucraini», ricordando le possibili sanzioni in arrivo. Ma Lavrov, secondo Blinken, non avrebbe ancora fornito alcuna indicazione riguardo a piani imminenti di de-escalation. Secondo le fonti statunitense, il prossimo passo sarà la consegna da parte della Russia di una «risposta formale» convalidata da Putin alla lettera inviata la scorsa settimana da Washington. Per il momento, il presidente russo ha commentato: «Gli Usa hanno ignorato le nostre richieste».']"
919,news-878087,La Russia vuole trattare sull’Ucraina? La risposta agli Usa annunciata da Washington e smentita da Mosca,https://www.open.online/2022/02/01/ucraina-russia-usa-risposta,2022-02-01 07:42:00,"['La Russia vuole trattare sull’Ucraina? La risposta agli Usa annunciata da Washington e smentita da Mosca\n', '\n', 'Il Dipartimento di Stato americano ordina alle famiglie di diplomatici di lasciare la Bielorussia. Ma intanto Mosca prova a trattare \n', 'Gli Stati Uniti hanno ordinato alle famiglie dei diplomatici in Bielorussia di lasciare il paese per la crisi ucraina. In un allerta viaggio inviato a tutti gli interessati il dipartimento di Stato americano ha segnalato «un insolito e preoccupante rafforzamento militare russo al confine della Bielorussia con l’Ucraina» alla base della richiesta rivolta ai famigliari dei diplomatici. Viene inoltre sconsigliato qualsiasi viaggio nel Paese, per il quale il livello di allerta resta di categoria 4. Nei giorni scorsi gli Stati Uniti avevano già chiesto alle famiglie dei diplomatici dell’ambasciata a Kiev di lasciare l’Ucraina. Intanto però il governo russo avrebbe fornito una risposta scritta alle richieste avanzate dagli Stati Uniti per ridurre l’escalation della crisi in Ucraina. Lo ha scritto il quotidiano Washington Post, citando un funzionario statunitense che ha parlato in condizione di anonimato. Ma la circostanza viene smentita dal vice ministro degli Esteri russo Aleksandr Grushko: lo riporta l’agenzia di stampa statale russa Ria Novosti. «Questo non corrisponde alla realtà», ha detto Grushko a Ria Novosti. La notizia arriva mentre l’amministrazione del presidente Usa, Joe Biden, persevera nello sforzo di mantenere la Russia al tavolo dei negoziati senza però cedere a nessuna delle richieste avanzate da Mosca. Ieri 30 mila soldati russi hanno cominciato a muoversi verso il confine. Ed è salita l’allerta generale della Nato per le manovre della flotta russa nel canale di Sicilia. ']"
920,news-877535,"Ucraina, gli Usa al Consiglio di sicurezza dell’Onu: «L’Europa è in pericolo, 30 mila soldati russi verso il confine»",https://www.open.online/2022/01/31/ucraina-consiglio-sicurezza-onu,2022-01-31 17:21:00,"['Ucraina, gli Usa al Consiglio di sicurezza dell’Onu: «L’Europa è in pericolo, 30 mila soldati russi verso il confine»\n', '\n', 'Nel frattempo, sale l’allerta nel quartier generale della Nato per le manovre della flotta russa nel Canale di Sicilia\n', 'Si è tenuta oggi, 31 gennaio, la riunione del Consiglio di sicurezza dell’Onu per discutere delle crescenti tensioni in Ucraina. La Russia ha cercato – senza successo – di bloccare l’incontro, chiesto dagli Stati Uniti: 10 membri hanno votato a favore della riunione, tre si sono astenuti e la Cina ha votato no come la Russia. Mosca avrebbe avuto bisogno del sostegno di nove dei 15 membri. Il vice ambasciatore russo al Palazzo di Vetro, Dmitry Polyansky, ha detto: «Non ricordo un’altra occasione in cui un membro del Consiglio ha proposto una discussione sulla base delle sue stesse accuse e ipotesi infondate». Nel corso della riunione, l’ambasciatrice americana al Palazzo di Vetro, Linda Thomas-Greenfield, ha detto: «L’aggressione della Russia non mette in pericolo solo l’Ucraina ma l’Europa. Continuiamo a sperare che Mosca scelga la strada della diplomazia e non del conflitto, ma non possiamo stare ad aspettare e vedere cosa succede». E ancora: «La situazione che stiamo fronteggiando in Europa è pericolosa e urgente e la posta in gioco per l’Ucraina, e per ogni Stato membro dell’Onu, non potrebbe essere più alta. Le azioni di Mosca colpiscono il cuore della Carta delle Nazioni Unite e sono una minaccia chiara alla pace e sicurezza». Gli Stati Uniti hanno quindi accusato la Russia di voler aumentare la propria forza militare in Bielorussia sino a 30 mila unità nelle prossime settimane, schierandole vicino al confine ucraino, «a meno di due ore da Kiev».\n', 'Secondo quanto dichiarato dalla portavoce della Casa Bianca Jen Psaki, l’amministrazione Biden è pronta a imporre sanzioni contro gli oligarchi russi e le loro famiglie se Mosca dovesse invadere l’Ucraina. Nel mirino finirebbero «individui appartenenti o gravitanti intorno alla cerchia ristretta del Cremlino», ha detto Psaki, spiegando che queste persone sono «bersagli particolarmente vulnerabili» per via dei loro stretti legami finanziari con i Paesi occidentali.\n', 'L’Estonia: «Mosca ha invaso il nostro spazio aereo»\n', 'Nel frattempo, riferisce Repubblica, le manovre della flotta russa sono finite sotto la lente della Nato. Sei navi hanno cominciato ieri, 30 gennaio, ad attraversare il Canale di Sicilia. Il timore è che possano dirigersi verso la\xa0Crimea, per dare sostegno a un eventuale assedio delle forze russe all’Ucraina. Lo Stato maggiore di Difesa ha commentato: «La formazione sta effettuando un transito in acque internazionali e non viola la sovranità degli Stati. La Nato sta seguendo la navigazione del gruppo navale sin dalla partenza, avvenuta a metà gennaio dai porti di Severomorsk (Flotta del Nord) e da Baltijsk (Flotta del Baltico), e continuerà a monitorarne il transito. Né le Forze Nato e né la formazione navale russa hanno posto in essere comportamenti o volontà escalatorie».']"
921,news-876499,"Ucraina, il Pentagono: «La Russia rafforza il confine». La Nato: «Non invieremo truppe in caso di invasione»",https://www.open.online/2022/01/30/crisi-ucraina-russia-pentagono-nato,2022-01-30 17:00:00,"['Ucraina, il Pentagono: «La Russia rafforza il confine». La Nato: «Non invieremo truppe in caso di invasione»\n', '\n', 'Domani il consiglio di sicurezza dell’Onu. «Non si ammassano 100mila truppe se non si ha intenzione di usarle», ha commentato l’ambasciatrice americana alle Nazioni Unite\n', 'Nonostante gli interventi dei leader politici con Vladimir Putin e l’appello del presidente Zelensky a non «scatenare il panico», la\xa0crisi ai confini dell’Ucraina\xa0continua. L’ultima notizia data dal Pentagono americano riguarda un rinforzamento di truppe che la Russia avrebbe messo in campo durante il fine settimana. A dichiararlo è il portavoce John Kirby: «La Russia continua a rafforzare ulteriormente le sue truppe al confine con l’Ucraina» ha detto, «lo abbiamo visto anche durante il fine settimana». Un segnale chiaro, secondo gli Usa, dell’intenzione di Mosca di utilizzare le sue forze. «Non si ammassano 100 mila truppe se non si ha intenzione di usarle», ha commentato anche l’ambasciatrice americana all’Onu Linda Thomas-Greenfield, specificando come il Consiglio di sicurezza dell’Onu di domani «sia un’occasione per trovare una via d’uscita diplomatica con i russi». \n', 'Nato: «La difesa è riservata agli alleati» \n', 'L’obiettivo è quello di stemperare al più presto una crisi che potrebbe trasformarsi in guerra. Ma la Nato sembra non voler rispondere allo schieramento di forze russe. «Non abbiamo piani per schierare truppe di combattimento della Nato in Ucraina», ha detto il segretario generale Jens Stoltenberg riferendosi alla possibile invasione russa in Ucraina. «Gli alleati della Nato hanno addestratori lì, danno aiuto per la modernizzazione delle difese, forniscono attrezzature e armi difensive. Facciamo molte cose per per aiutare l’Ucraina a rafforzare la propria capacità di difesa», spiega ancora Stoltenberg. Ma chiarisce: «Tuttavia l’Ucraina non è un alleato della Nato. C’è una sicurezza al 100% che un attacco a un alleato innescherà la risposta dell’intera alleanza: ma questo si applica agli alleati della Nato, non a un partner stretto e di valore».\n', '«Lavorare al meglio per evitare il peggio»\n', 'Il segretario generale ha poi raccontato degli incontri di pochi giorni fa con il primo ministro inglese Boris Johnson e il presidente Usa Joe Biden. «Siamo tutti d’accordo che c’è un pericolo reale ma allo stesso tempo che abbiamo bisogno di perseguire questo approccio bilanciato: dare sostegno all’Ucraina con prontezza ad imporre le sanzioni». Stoltenberg ha poi sottolineato come questo sia l’approccio voluto anche dallo stesso premier Zelensky: «Vuole che mandiamo un messaggio alla Russia che ci saranno conseguenze severe ma naturalmente la cosa più importante è evitare un’azione militare della Russia contro l’Ucraina». E ha concluso: «Dobbiamo lavorare al meglio per evitare il peggio». \n', 'Immagine di copertina: EPA/STAS KOZLYUK']"
922,news-875891,"Crisi Ucraina, Boris Johnson offre alla Nato truppe, navi da guerra e jet",https://www.open.online/2022/01/30/crisi-ucraina-boris-johnson-offre-truppe-nato,2022-01-30 00:28:00,"['Crisi Ucraina, Boris Johnson offre alla Nato truppe, navi da guerra e jet\n', '\n', 'L’obiettivo di questa proposta, riferisce la stampa britannica, è quello di dare un messaggio preciso a Putin: «L’Ucraina deve essere libera di scegliere il proprio futuro»\n', 'L’annuncio è arrivato direttamente da Boris Johnson. In un comunicato il primo ministro del Regno Unito ha offerto alla Nato di dispiegare in Europa quella che viene definita dalla stampa britannica una «ingente» quantità di truppe, armi, navi da guerra e jet. Tutto per bloccare la crisi ai confini dell’Ucraina. L’obiettivo sarebbe quello di mandare un messaggio a Vladimir Putin: «Questo pacchetto invierebbe un chiaro messaggio al Cremlino: non tollereremo la loro attività destabilizzante e staremo sempre al fianco dei nostri alleati della Nato di fronte all’ostilità russa». L’offerta sarà presentata alla Nato la prossima settimana e potrebbe raddoppiare il numero dei soldati britannici che si trovano nell’Europa orientale, al momento fermi a 1.150 unità. Continua Johnson: «Ho ordinato alle nostre forze armate di prepararsi allo schieramento in tutta Europa la prossima settimana, assicurandoci di essere in grado di sostenere i nostri alleati della Nato a terra, in mare e in aria. L’Ucraina deve essere libera di scegliere il proprio futuro».']"
923,news-874761,"Crisi Ucraina, gli scenari possibili dell’invasione russa: da dove potrebbe attaccare Mosca",https://www.open.online/2022/01/29/ucraina-russia-attacco-scenari,2022-01-29 10:23:00,"['Crisi Ucraina, gli scenari possibili dell’invasione russa: da dove potrebbe attaccare Mosca\n', '\n', '«Putin ha a disposizione un largo ventaglio di possibilità per attaccare Kiev», avverte il segretario Nato. Ecco quali \n', 'Il timore cresce, mentre c’è chi ritiene che l’escalation nella crisi russo-ucraina – che sconvolgerebbe di fatto gli attuali equilibri geo-politici – possa ancora essere evitata. Di certo gli scenari sul tavolo sono molteplici. A ricostruirli oggi il Corriere della Sera. Ricordando le posizioni degli attori in campo: «Vladimir Putin non ha ancora deciso se usare le forze militari ammassate contro l’Ucraina. C’è ancora spazio per la diplomazia», dice Lloyd Austin, segretario alla Difesa americana. «Chiaramente ora è in condizioni di farlo», avverte però il capo del Pentagono in conferenza stampa. «I russi hanno a disposizione un largo ventaglio di possibilità per attaccare l’Ucraina», sostiene il segretario della Nato, Jens Stoltenberg, in collegamento da Bruxelles con l’Atlantic Council di Washington. Sono quattro i principali esiti possibili di questa crisi all’attenzione dei militari americani e ucraini. \n', 'Il Donbass\n', 'Si tratta dello scenario certo pesante ma di minor impatto, ovvero l’entrata dei militari russi nella regione dell’est dell’Ucraina, il Donbass, già sotto il controllo di Mosca di fatto da quasi 7 anni, dal 2014. Soldati russi e ucraini non entrerebbero così in contatto perché le forze militari ucraine si trovano a ovest della capotale della regione, Donetsk. Risale all’11 maggio 2014, ricorda il Corriere, il referendum farsa che aveva cristallizzato «l’indipendenza» del Donbass da Kiev. Mosca ora potrebbe organizzare una nuova consultazione per ratificare l’annessione. L’esito non verrebbe riconosciuto neanche questa volta da Stati Uniti e occidentali, ma di fatto le forze armate ucraine non riuscirebbero a reagire e andare a riprendersi la regione. Scatterebbero le sanzioni alla Russia, sulla cui “severità” Europa e Stati Uniti potrebbero comunque dividersi.\n', 'Il Mar d’Azov\n', 'Posta l’annessione del Donbass, il secondo scenario potrebbe vedere anche l’espansione verso sud prendendosi la città portuale di Mariupol con i suoi quasi 500 mila abitanti, arrivando fino alla Crimea e controllando a quel punto il Mar d’Azov. Kiev si vedrebbe privata di uno sbocco commerciale mentre Mosca avrebbe la risposta agli attuali problemi di rifornimento della Crimea che fino a questo momento resta collegata alla Federazione russa da un ponte stradale e ferroviario. Collegamenti che avevano visto, nel 2018 e nel 2019, una limitata protesta verbale da parte dell’Ue. Un piano che in realtà risale al 2014 ma che poi non era stato realizzato. Oggi le forze armate russe sarebbero in teoria in grado di realizzarla. \n', 'L’attacco a Kiev\n', 'È l’ipotesi peggiore per l’Ucraina, quella che potrebbe destabilizzare il governo di Volodymyr Zelensky. Un’ipotesi che circola per le strade e tra la gente comune di Kiev. Secondo il Pentagono, al momento i militari dispiegati da Mosca a nord del confine e quelli che potrebbero passare dalla Bielorussia non sarebbero sufficienti per andare alla conquista della Capitale. Però l’ipotesi è che Vladimir Putin possa optare per un’operazione ibrida con una serie di incursioni telematiche – scrive il Corriere – per sabotare la rete del riscaldamento domestico e le telecomunicazioni ucraine. Creando quindi il caos a Kiev e permettendo ai filorussi che pure sarebbero già in movimento di entrare in azione e di portare al rovesciamento dell’esecutivo di Zelensky, chiedendo «la pace» con la Russia. In aggiunta, alla fine di febbraio le truppe russe potrebbero allungarsi nel nord est sulle città di Sumy o di Kharkiv. L’Occidente potrebbe reagire con grande durezza.\n', 'Il Mar Nero e Odessa\n', 'E poi c’è il Mar Nero. I russi hanno a disposizione la base navale militare di Sebastopoli, in Crimea. Un’altra strada possibile è quella di bloccare i traffici commerciali o quanto meno di sabotare le rotte fino a Odessa – quasi un milione di abitanti, la «madre della nazione russa» e punto cruciale dell’economia del Paese per i suoi traffici e per l’import-export. Quando i russi, dal 2014, hanno occupato la Crimea e il Donbass gli affari qui sono diminuiti di 10 volte. Ecco perché la stessa Nato sta portando proprio nel Mar Nero unità di guerra. \n', 'In copertina EPA/SERGEY DOLZHENKO | Bambini e bambine fuori da una scuola durante una lezione sulla sicurezza a Kiev, Ucraina, 27 gennaio 2022. ']"
924,news-873995,"La Russia vieta l’ingresso a funzionari Ue. Bruxelles: «Decisione ingiustificabile, reagiremo»",https://www.open.online/2022/01/28/ucraina-russia-vieta-ingresso-funzionari-ue,2022-01-28 18:35:00,"['La Russia vieta l’ingresso a funzionari Ue. Bruxelles: «Decisione ingiustificabile, reagiremo»\n', '\n', 'Il Pentagono, intanto, avverte: «Un conflitto in Ucraina avrebbe conseguenze spaventose»\n', 'Cresce la tensione tra Mosca e Bruxelles sullo sfondo della crisi ucraina. In Russia sarà vietato l’ingresso a diversi funzionari Ue. Il ministero degli Esteri russo lo ha reso noto oggi, 28 gennaio, in un comunicato, specificando che si è trattato di una risposta a una politica di «assurde restrizioni unilaterali» da parte di Bruxelles. Tra i funzionari nel mirino di Mosca ci sono rappresentanti delle forze dell’ordine, degli organi legislativi ed esecutivi di alcuni Paesi dell’Ue che sono «personalmente responsabili della diffusione della politica anti-russa». Il ministero ha accusato l’Ue di prendere decisioni che limitano i diritti di persone e organizzazioni russe su basi che definisce «infondate». Gli organi legislativi ed esecutivi di alcuni Paesi Ue coinvolti sono ritenuti «personalmente responsabili della diffusione della politica anti-russa». Pronta la reazione di Bruxelles. «Questa decisione manca di qualsiasi giustificazione legale e trasparenza e incontrerà una risposta adeguata», ha affermato in serata un portavoce dell’Ue. Nei giorni scorsi, si è tenuto il Consiglio degli Affari esteri Ue, la cui nota finale ha chiarito: «Qualsiasi ulteriore aggressione militare da parte della Russia contro l’Ucraina avrà conseguenze imponenti e gravi costi».\n', 'L’avvertimento del Pentagono\n', 'Mentre le tensioni crescono, sullo sfondo resta lo spettro di un conflitto che, per il Pentagono, avrebbe «conseguenze spaventose» e causerebbe «un significativo numero di vittime civili», come ha detto il capo dello stato maggiore congiunto Usa Mark Milley. «Il conflitto in Ucraina non è inevitabile», ha aggiunto, precisando che gli Usa hanno un «ferreo impegno» verso gli alleati Nato. «Incoraggiamo fortemente la Russia a ritirarsi» dai confini ucraini e a «seguire la via diplomatica»: «Il successo qui arriva attraverso il dialogo», ha aggiunto. In serata, il presidente Usa Joe Biden ha detto che gli Stati Uniti invieranno a breve truppe in Europa dell’Est nei Paesi della Nato.']"
925,news-873581,"Crisi Ucraina, Nato: «Mosca continua ad ammassare truppe: pronti al peggio». Cingolani: «Pronti a piani d’emergenza sul gas»",https://www.open.online/2022/01/28/crisi-ucraina-russia-nato-gas,2022-01-28 16:32:00,"['Crisi Ucraina, Nato: «Mosca continua ad ammassare truppe: pronti al peggio». Cingolani: «Pronti a piani d’emergenza sul gas»\n', '\n', 'Il presidente statunitense Biden chiama l’omologo ucraino Zelensky per metterlo in guardia da un’imminente invasione russa. Macron sente Putin: «Trovare i mezzi per la de-escalation»\n', 'Al confine con l’Ucraina, ma anche su quello bielorusso, «la Russia sta continuando ad ammassare unità militari: noi stiamo lavorando al meglio per una soluzione diplomatica, ma siamo preparati al peggio». È quanto ribadito dal segretario generale della Nato,\xa0Jens Stoltenberg. Il segretario generale della Nato, come già anticipato nei giorni scorsi, ha ribadito che l’Alleanza è pronta a «dispiegare rapidamente» le proprie forze militari in risposta a un possibile attacco imminente, anche alla luce del fatto che «l’esercito ucraino è molto più equipaggiato e allenato rispetto al 2014 per la difesa del territorio».\n', 'Il fallimento della telefonata tra Biden e Zelensky\n', 'Al contempo, il presidente statunitense Joe Biden, in una telefonata con il presidente ucraino Volodymyr Zelensky, avrebbe detto che esiste una «chiara possibilità» che la Russia possa invadere l’Ucraina a breve, a febbraio. Secondo fonti ufficiali ucraine, citate dalla Cnn, il presidente statunitense avrebbe comunicato al suo omologo ucraino che l’invasione russa dell’Ucraina, fondamentalmente, più che un’ipotesi sarebbe data per certa. Il presidente ucraino, però, non sembra essere della stessa idea dell’omologo statunitense riguardo il livello di gravità della situazione, e lo avrebbe invitato ad abbassare i toni. Tuttavia, la portavoce del Consiglio di Sicurezza nazionale della Casa Bianca, Emily Horne, ha smentito le notizie date dalla Cnn. \n', 'La linea Parigi-Mosca\n', 'In mattinata, poi, c’è stato un colloquio telefonico durato oltre un’ora tra il presidente francese Emmanuel Macron e il presidente russo Vladimir Putin. Durante la telefonata, così come avvenuto in precedenza nei colloqui tra il Cremlino e i rappresentanti delle forze della Nato, anche il presidente francese ha ribadito quanto già richiesto lo scorso 24 gennaio, richiedendo al presidente russo di «trovare i mezzi per mettere in atto una de-escalation» sul confine ucraino e bielorusso, avviando invece un «percorso diplomatico», rimettendo sul tavolo gli accordi di pace di Minsk del 2015 tra Francia, Germania, Russia e Ucraina. \n', 'Il piano B italiano sul gas\n', 'Ma la crescente tensione sul confine ucraino preoccupa molto anche l’Italia, che dalla Russia importa il 95% dei propri consumi energetici, in particolare quelli del gas. Il ministro della Transizione energetica, Roberto Cingolani, in una intervista a Bloomberg ha infatti confermato che «l’Italia potrebbe rimanere danneggiata nel caso in cui esploda crisi globale dei fornitori di gas». Qualora questo dovesse succedere, il governo italiano «ha piani di emergenza, ma speriamo che non sia necessario impiegarli». In qualsiasi caso l’Italia osserva e «monitora minuto dopo minuto la situazione geopolitica globale», assicura il ministro, «ma è difficile dire cosa succederà domani». \n', 'Foto in copertina: EPA/SERGEY VAGANOV']"
926,news-872159,"Ucraina, gli Usa avvertono la Russia: «Stop al Nord Stream 2 in caso di invasione»",https://www.open.online/2022/01/27/ucraina-nord-stream-2-usa-vs-russia,2022-01-27 13:58:00,"['Ucraina, gli Usa avvertono la Russia: «Stop al Nord Stream 2 in caso di invasione»\n', '\n', 'La Germania: «Prepareremo sanzioni che includono il gasdotto». Medvedev, vice presidente del Consiglio di sicurezza nazionale russo: «Berlino non può tirarsi indietro»\n', 'Un’invasione della Russia in Ucraina potrebbe portare allo stop del gasdotto Nord Stream 2. A dirlo è il portavoce del dipartimento di Stato Usa, Ned Price, intervenendo sulle tensioni crescenti tra Mosca e Kiev: «Voglio essere molto chiaro: se la Russia invade l’Ucraina in un modo o in un altro, il gasdotto Nord Stream 2 non andrà avanti. Lavoreremo con la Germania perché succeda». La stessa ministra degli Esteri tedesca Annalena Baerbock ha chiarito che, in caso di aggressione, la Russia va incontro a «conseguenze gravi, prepareremo un pacchetto di sanzioni forti» che includono «anche Nord Stream 2». Il 7 febbraio, ci sarà un incontro tra il presidente statunitense Joe Biden e il cancelliere tedesco Olaf Scholz per parlare della crisi ucraina e degli «sforzi comuni per impedire una ulteriore aggressione russa».Da parte sua, Dmitry Medvedev, ex presidente russo e attualmente vice presidente del Consiglio di sicurezza nazionale, si è detto certo che Berlino non rinuncerà al gasdotto, che corre dalla Russia alla Germania: «Sono sicuro al cento per cento che il Nord Stream 2 verrà messo in funzione, semplicemente perché i miracoli non avvengono e se c’è un’esigenza economica, deve essere affrontata». ']"
927,news-871633,"Ucraina, arrestato il soldato che ha ucciso a colpi di kalashnikov cinque militari a Dnipro",https://www.open.online/2022/01/27/ucraina-dnipro-soldato-uccide-ak-47,2022-01-27 07:53:00,"['Ucraina, arrestato il soldato che ha ucciso a colpi di kalashnikov cinque militari a Dnipro\n', '\n', 'È entrato nell’armeria e ha preso un AK-47 e le cartucce, per poi sparare contro i colleghi. Un sesto soldato è rimasto ferito\n', 'Un soldato della Guardia Nazionale dell’Ucraina ha sparato e ucciso cinque suoi compagni a colpi di kalashnikov. Artem Riabchuk, che ha 20 anni ed è originario della regione di Odessa, è stato successivamente arrestato. Non si conoscono i motivi del gesto, anche se le autorità hanno accennato a possibili problemi mentali. L’episodio è avvenuto in una fabbrica del settore aerospaziale a Dnipro, cittadina che si trova a sud est del paese. Il ministero dell’Interno di Kiev ha fatto sapere che tutto è accaduto poco prima delle 4 del mattino, quando l’accusato è entrato nell’armeria e ha preso un AK-47 e le cartucce, per poi sparare contro i colleghi. Un sesto soldato è rimasto ferito. A Dnipro era scattata la caccia all’uomo, che vedeva impiegata sia la polizia che la Guardia nazionale. Le segnalazioni del mattino dicevano che il soldato era stato visto l’ultima volta dalle parti di Makarov. Indossava un’uniforme mimetica. ']"
928,news-871281,"Ucraina, la risposta della Nato alla Russia: «Siamo preparati al peggio. Kiev è libera di scegliersi gli alleati»",https://www.open.online/2022/01/26/ucraina-nato-risposta-russia,2022-01-26 20:23:00,"['Ucraina, la risposta della Nato alla Russia: «Siamo preparati al peggio. Kiev è libera di scegliersi gli alleati»\n', '\n', 'Il segretario di stato Usa, Antony Blinken: «Aperti al dialogo con Mosca, ma solo se c’è una de-escalation»\n', '«La Nato ha consegnato alla Russia le risposte scritte che ha chiesto». È quanto confermato dal segretario generale della Nato, Jens Stoltenberg, nel corso di una conferenza stampa all’indomani del vertice tra Nato e Stati Uniti sulla crisi in corso in Ucraina. La Nato, stando alle dichiarazioni di Stoltenberg, ha offerto alla Russia la possibilità di avviare un «percorso diplomatico», sollecitando un incontro congiunto tra Nato e Russia, «perché ci sono punti, nella ricca agenda, su cui si può lavorare solo insieme». «Naturalmente mentre speriamo e lavoriamo per una buona soluzione, una de-escalation, siamo anche preparati al peggio», ha detto Stoltenberg.\n', 'Nelle negoziazioni con la Russia, la Nato non derogherà ai propri principi perché, come ribadito da Stoltenberg, «ogni Paese ha il diritto di scegliere le sue alleanze, il suo percorso». «La Russia ha ammassato oltre 100mila soldati ai confini con l’Ucraina – ha aggiunto Stoltenberg – altre truppe sono in arrivo e c’è una concentrazione significativa anche in Bielorussia: chiediamo a Mosca un’immediata de-escalation: la linea della Nato – ha continuato il segretario – è difensiva, non cerchiamo un confronto, ma non scendiamo a compromessi sui nostri principi».\n', 'Blinken: «Pronti a prendere le contromisure adeguate»\n', 'Al contempo, il segretario di Stato statunitense Antony Blinken ha ribadito che da parte degli Stati Uniti la risposta data al governo russo\xa0sulle garanzie di sicurezza evidenzia che Washington è\xa0«aperta al dialogo» e «preferisce la diplomazia» per risolvere la\xa0crisi ucraina. Qualora Mosca «non dovesse avviare una de-escalation sul confine ucraino, gli Stati Uniti – assicura Blinken – prenderanno le adeguate\xa0contromisure».\xa0\xa0\xa0\xa0\n', 'Le richieste della Russia alla Nato\n', 'A chiedere risposte scritte alla Nato e agli Stati Uniti era stato il presidente russo Vladimir Putin. Il Cremlino aveva chiesto che, in due trattati distinti, venisse sancito il ritiro delle truppe Nato dalla Bulgaria e dalla Romania, così come dagli altri Paesi dell’Europa centro orientale. Ma la Nato ha respinto verbalmente tali richieste, sottolineando che l’unica strada percorribile è quella del confronto diplomatico tra le parti, pur con la consapevolezza di doversi preparare a un eventuale «peggioramento» della situazione nella regione.']"
929,news-869973,"Crisi Ucraina-Russia, l’ultimo tentativo della Nato di evitare lo scontro: «Entro fine settimana una proposta a Mosca»",https://www.open.online/2022/01/25/crisi-ucraina-russia-nato-proposta-mosca,2022-01-25 22:17:00,"['Crisi Ucraina-Russia, l’ultimo tentativo della Nato di evitare lo scontro: «Entro fine settimana una proposta a Mosca»\n', '\n', '«Ci saranno conseguenze enormi per la Russia se invade l’Ucraina», ha scandito ancora una volta il presidente statunitense Joe Biden\n', 'Cresce la tensione per la situazione in Ucraina e gli sforzi diplomatici per riuscire a individuare soluzioni spendibili per fronteggiare la crisi si intensificano di ora in ora. Mentre la Russia ha avviato alcune esercitazioni con tanto di carri armati in Crimea, da parte dell’Unione europea è arrivata la promessa di «massicce sanzioni» nel caso in cui Mosca sferrasse un eventuale attacco. «Ci saranno conseguenze enormi per la Russia se invade l’Ucraina», ha scandito ancora una volta il presidente statunitense Joe Biden che allo stesso tempo ha ricordato a tutti gli osservatori internazionali che si tratterebbe «della più grande invasione dai tempi della Seconda guerra mondiale». Per ora gli Usa hanno fatto sapere di essere pronti a comprendere nel pacchetto sanzioni contro la Russia il divieto di export di materiale high-tech. \n', 'Intanto la Nato in serata ha fatto sapere che alla fine di questa settimana «invierà una proposta formale scritta» alla Russia a proposito delle richieste di garanzie di sicurezza avanzate da Mosca. A renderlo noto, nel corso di in un’intervista alla Cnn, il segretario generale della Nato Jens Stoltenberg. Si tratta di un’altra mossa diplomatica che mira a «trovare una via di uscita» alla crisi ucraina, come ha evidenziato lo stesso Stoltenberg. «Siamo pronti a sederci al tavolo e ad ascoltare le preoccupazioni della Russia – sono le sue parole – ma non siamo pronti a scendere a compromessi sui nostri principi». Il ministro della Difesa di Kiev, Alexei Reznikov, prova a ridimensionare la portata dei toni: «Una minaccia di invasione al momento non esiste». Ma allo stesso tempo il governo di Kiev ha fatto sapere di avere smantellato un «gruppo criminale sostenuto dalla Russia» che, stando a quanto reso noto, stava preparando un attacco. ']"
930,news-869125,"Crisi Ucraina, Kiev: «Sventato attacco di un gruppo criminale russo». Mosca dà il via a esercitazioni in Crimea",https://www.open.online/2022/01/25/ucraina-attacco-gruppo-criminale-russo,2022-01-25 13:10:00,"['Crisi Ucraina, Kiev: «Sventato attacco di un gruppo criminale russo». Mosca dà il via a esercitazioni in Crimea\n', '\n', 'Ma il ministro della Difesa ucraino assicura che una minaccia di invasione al momento «non esiste»\n', 'L’escalation sembra avviata, e il mondo guarda alla tensione crescente nel timore di un’invasione dell’Ucraina da parte della Russia, che dal canto suo nega. Kiev afferma in mattinata di aver sventato un attacco di quello che viene definito un «gruppo criminale» sostenuto dalla Russia. Nel frattempo Mosca, come annunciato dalla flotta nel Mar Nero, ha dato il via a esercitazioni con carri armati in Crimea, territorio formalmente ucraino ma di fatto annesso, a partire dal 2014 e senza il riconoscimento della comunità internazionale, alla Russia. «Gli equipaggi dei tank T-72B3 facenti parte delle unità corazzate del Distretto militare meridionale hanno cominciato un’esercitazione di tiro nel centro di addestramento di Angarsky», si legge in una nota riportata dall’agenzia Tass. Ma una minaccia di invasione dell’Ucraina da parte della Russia al momento «non esiste», assicura oggi il ministro della Difesa ucraino, Alexei Reznikov in un’intervista alla televisione Ictv di Kiev, citata dall’agenzia Interfax. «Ci sono scenari rischiosi, sono possibili in termini di probabilità in futuro», dice Reznikov, «ma ad oggi una tale minaccia non esiste». Anzi «fino ad oggi le forze armate russe non hanno creato unità d’attacco tali da mostrare che siano pronte ad un’offensiva domani». \n', 'Nel frattempo, i Marines hanno rafforzato la sicurezza all’ambasciata Usa a Kiev, secondo quanto riporta la Cnn. Nei giorni scorsi il Dipartimento di Stato ha raccomandato al personale diplomatico non essenziale di lasciare il Paese. Sul fronte delle sanzioni, gli Usa si sono detti pronti a imporre il divieto di export di materiale hi-tech verso la Russia. Quanto ai possibili contraccolpi sul mercato energetico, Washington ha fatto sapere che sta lavorando con gli alleati a piani di emergenza per compensare una eventuale riduzione delle vendite del gas russo.\n', 'La Casa Bianca ha parlato della necessità di compiere «sforzi comuni per scoraggiare un’ulteriore aggressione della Russia contro l’Ucraina, inclusi i preparativi per imporre massicce conseguenze e forti costi economici alla Russia ma anche il rafforzamento della sicurezza al fianco est della Nato». Nelle ultime ore si è tenuta una videochiamata fra Joe Biden e i leader europei. «Hanno ribadito la loro preoccupazione per il rafforzamento delle forze militari russe al confine con l’Ucraina ed espresso il loro appoggio alla sovranità e all’integrità territoriale», riporta ancora la Casa Bianca. I leader «hanno messo in evidenza il loro desiderio condiviso per una soluzione diplomatica alle attuali tensioni». \n', 'In copertina EPA/ MINISTERO DELLA DIFESA RUSSO | Un’immagine dell’handout messa a disposizione dal servizio stampa del Ministero della Difesa russo mostra il trasporto di veicoli militari russi in una località sconosciuta in Russia, il 24 gennaio 2022, sulla strada per la Bielorussia per partecipare all’esercitazione militare congiunta Russia e Bielorussia “Union resolve 2022”. ']"
931,news-868719,"Le posizioni sulla Russia che rischiano di azzoppare la candidatura Frattini, nei giorni del possibile attacco all’Ucraina",https://www.open.online/2022/01/25/quirinale-franco-frattini-russia-putin,2022-01-25 07:16:00,"['Le posizioni sulla Russia che rischiano di azzoppare la candidatura Frattini, nei giorni del possibile attacco all’Ucraina\n', '\n', 'Il nuovo candidato del centrodestra per il Quirinale ha una posizione russofila che potrebbe danneggiare la sua corsa\n', 'Franco Frattini è il nuovo candidato di Matteo Salvini al Quirinale. Il presidente del Consiglio di Stato è nella rosa di nomi che il centrodestra vuole proporre ai Grandi Elettori. Ed è anche nelle simpatie di Giuseppe Conte, che non dimentica l’appoggio durante il suo primo governo quando si aprì la partita delle sanzioni dell’Europa alla Russia. Ma è proprio la Russia che potrebbe bruciare le sue chances di arrivare al Colle. Perché la russofilia di Frattini va in chiara rotta di collisione con la geopolitica italiana attuale. E a testimoniarlo c’è anche un’intervista su Formiche che risale a poco più di un mese fa. Nella quale Frattini spingeva per un avvicinamento tra Roma e Mosca: «L’Italia doveva e poteva fare di più all’inizio della crisi ucraina, ai tempi dell’occupazione della Crimea. Allora era ancora nelle condizioni di partecipare al Formato Normandia o di esercitare una forte azione su Putin che forse avrebbe ascoltato. Ha scelto invece di acquetarsi su una acritica politica delle sanzioni di Obama. In diplomazia quando vuoi convincere chi la pensa all’opposto non lo cacci dal tavolo, aggiungi una sedia», diceva Frattini.\n', 'Il quale poi scartava l’ipotesi di adesione dell’Ucraina alla Nato: «È un’ipotesi non realistica: un Paese come l’Ucraina, che oggi al suo interno conta tre province indipendentiste, non può aderire all’Alleanza. La Nato dovrebbe essere la prima a dirlo. Purtroppo ha perso il ruolo di attore politico di primo piano che aveva in passato». E invitava a calcolare gli interessi di Putin nel territorio: «I gesti russi hanno sempre finalità diverse da quelle che appaiono. Negli ultimi anni Putin ha dimostrato tre cose. Uno: senza Russia e Cina l’Occidente non può occuparsi di Afghanistan. Due: la Russia riesce ad aggirare le sanzioni occidentali guardando ad Est, come dimostra l’accordo trentennale sulle forniture di energia con la Cina. Tre: piaccia o meno, il Cremlino ha ancora una leva politica sugli ex territori dell’Urss».']"
932,news-868703,"Ucraina, inflazione, spread: perché i mercati votano Draghi (ma lo vogliono al governo)",https://www.open.online/2022/01/25/quirinale-draghi-governo-mercati,2022-01-25 06:18:00,"['Ucraina, inflazione, spread: perché i mercati votano Draghi (ma lo vogliono al governo)\n', '\n', 'Le borse e i quotidiani finanziari europei tifano per lui. Perché chi compra il debito pubblico italiano non si fida dei partiti. Ma la garanzia migliore sarebbe Palazzo Chigi e non in Quirinale \n', 'C’è la crisi tra Russia e Ucraina che porta la guerra alle porte dell’Europa. Ci sono il caro-energia e l’inflazione in crescita. C’è il differenziale tra i bund tedeschi e i btp italiani a quota 140, quantomeno da preservare. E ci sono infine le Borse che crollano ancora una volta. Insomma, ce n’è abbastanza per avere ancora tanta voglia di Mario Draghi e della sua autorevolezza per una guida sicura dell’Italia. C’è però un problema che rovina i piani di SuperMario. Perché è vero, i mercati votano Draghi. Ma vogliono che rimanga al governo e non che salga al Quirinale. \n', 'Il referendum dei mercati \n', 'Lo ha detto chiaro e tondo il Financial Times: senza di lui il governo rischia la paralisi. Anche se Bill Emmott a dicembre aveva scritto l’esatto contrario. Il problema è che nel frattempo, come racconta un retroscena de La Stampa, c’è un argomento che riunisce le opinioni dei mercati, tutte rigorosamente concesse sotto la garanzia dell’anonimato: chi compra il debito pubblico italiano non si fida dei partiti. Né delle loro scelte. Per questo vorrebbe che l’ex presidente della Banca Centrale Europea restasse il garante di questa fase. «Difficile», fanno sapere, anche se a memoria d’uomo non se ne ricorda una che sia stata definita facile. Lo spread, a dispetto di chi diceva che con lui a Palazzo Chigi non si sarebbe mosso, a gennaio 2022 è arrivato al punto più alto in dodici mesi. \n', 'Per questo è meglio che Draghi resti a Palazzo Chigi. La banca d’affari Morgan Stanley, aggiunge il quotidiano, la pensa così: «Il premier dovrebbe rimanere nel suo ruolo», in modo che «la crescita dell’Italia sostenuta dal Recovery Plan prosegua». Mentre se Draghi si dimettesse, aumenterebbe «il rischio di elezioni anticipate con obiettivi posticipati e il finanziamento europeo ritardato». Della stessa opinione anche Goldman Sachs, ma anche Barclays e l’Economist. Il numero uno di Mediobanca Alberto Nagel non è invece d’accordo: «La migliore garanzia che vengano realizzate le riforme strutturali di cui l’Italia necessita, è che Draghi mantenga per alcuni anni un ruolo istituzionale di primo piano». E l’unica garanzia di incarico che dura anni è la presidenza della Repubblica. \n', 'Le previsioni dei tempi \n', 'C’è anche chi fornisce una lettura diversa. Equita, investment bank specializzata in consulenza finanziaria, sostiene invece che la soluzione ideale per il Colle sarebbe un Mattarella bis. Ma quella di Draghi è la seconda scelta migliore. Poi c’è Algebris del finanziere e sostenitore di Renzi Davide Serra. Secondo la quale la scelta di Draghi al Quirinale «potrebbe generare una certa volatilità di breve termine dato che il posto di premier sarebbe vacante, aprendo la possibilità di elezioni anticipate». Mentre un altro nome «eviterebbe il rischio di breve termine, ma potrebbe generare incertezze nel lungo». E perché? «Perché le elezioni del 2023 potrebbero essere accoppiate alla stretta monetaria della Banca centrale europea». E allora lì sì che bisognerebbe cominciare a preoccuparsi dello spread. ']"
933,news-868055,"Crisi in Ucraina, l’Ue accelera sulle misure contro la Russia. L’Italia: «Sì al dialogo con Mosca»",https://www.open.online/2022/01/24/crisi-ucraina-ue-consiglio-affari-esteri,2022-01-24 21:05:00,"['Crisi in Ucraina, l’Ue accelera sulle misure contro la Russia. L’Italia: «Sì al dialogo con Mosca»\n', '\n', 'Continua il pressing dell’Ue sul Cremlino dopo il Consiglio degli Affari esteri di oggi. Biden si prepara a schierare truppe al confine orientale\n', 'Si è concluso il consiglio degli Affari esteri Ue di Bruxelles sulla crisi in Ucraina. A seguito dell’escalation di questi giorni, scaturita dallo schieramento di oltre 10 mila militari russi al confine, l’Unione europea ha voluto ribadire la sua opposizione a un’eventuale attacco russo oltre i confini ucraini. «Qualsiasi ulteriore aggressione militare da parte della Russia contro l’Ucraina avrà conseguenze imponenti e gravi costi», si legge nelle comunicazioni finali. Nella nota si parla di «una vasta gamma di misure restrittive settoriali e individuali», che verrebbero adottate «in coordinamento con i partner». In quest’ottica, l’Ue avrebbe «accelerato» il lavoro preparatorio per metterle in atto. La posizione italiana, a quanto si apprende, resta quella del «fermo sostegno» a favore dell’integrità territoriale dell’Ucraina, in pieno accordo con gli intenti europei. In ogni caso, l’Italia ha voluto sottolineare l’importanza di un dialogo con Mosca «da portare avanti a livello di Unione Europea ai più alti livelli». \n', 'A differenza di Londra e di Washington, però, l’Unione europea non ha intenzione di evacuare le famiglie dei diplomatici dall’Ucraina. «A meno che il segretario di Stato Usa, Antony Blinken, non abbia qualcosa da dirci di importante», ha detto l’Alto rappresentante della politica estera Ue Josep Borrell, «il personale dell’Unione Europea non ha in programma nessuna evacuazione». Il riferimento è al colloquio avvenuto la scorsa settimana tra Blinken e il ministro degli Esteri russo Sergei Lavrov, dei quali contenuti gli Usa dovranno riferire all’Ue. Secondo fonti riportate dall’agenzia stampa Ansa, durante l’incontro è stato ribadita «l’esigenza di una risposta comune, capace di tenere aperto un canale di dialogo con la Russia per allentare le tensioni, chiarendo nel contempo le gravi conseguenze che un ulteriore deterioramento della situazione potrebbe comportare». \n', 'Biden pronto a schierare le truppe \n', 'All’invio delle truppe russe, la Nato ha risposto con un rafforzamento militare del confine orientale. Gli Usa hanno messo circa 8.500 soldati in stato di allerta per la crisi in Ucraina. A riferirlo è stato il portavoce del Pentagono, John Kirby, citato dai media americani, sottolineando che «al momento non è però stata presa la decisione finale di schierare le truppe». Lo schieramento delle forze atlantiche ha provocato la reazione del Cremlino, che ha definito la mossa come frutto della «isteria» occidentale. La Russia ha sempre definito le sue azioni al confine come esercitazioni. «La lingua della Nato è la lingua delle minacce e delle pressioni militari, ma non è una novità», ha affermato sui media russi il viceministro degli Esteri russo Alexander Grushko. L’amministrazione Biden, intanto, sta ultimando le manovre per inviare le sue forze militari nell’Europa dell’Est. Il presidente statunitense dovrebbe tenere a breve un giro di videochiamate con i leader europei: sentirà la presidente della Commissione europea Ursula von der Leyen, il presidente del consiglio europeo Charles Michel, il segretario generale della Nato Jens Stoltenberg, il premier italiano Mario Draghi, il presidente francese Emmanuel Macron, il cancelliere tedesco Olaf Scholz, il presidente polacco Andrzej Duda e il premier britannico Boris Johnson. \n', 'Gazprom: «Riserve dei gas ai mininimi storici»\n', 'Con un tweet pubblicato in lingua inglese Gazprom, il colosso russo del gas, ha avvisato che le riserve negli impianti europei e ucraini stanno toccando i minimi storici. Nello specifico negli impianti ucraini il livello del gas è più basso del 44,6 per cento rispetto allo stesso periodo dell’anno scorso. ']"
934,news-867045,"Crisi Ucraina, gli Stati Uniti ordinano alle famiglie del personale dell’ambasciata di Kiev di lasciare il Paese",https://www.open.online/2022/01/24/crisi-ucraina-russia-stati-uniti-richiamano-funzionari-diplomatici-non-essenziali,2022-01-24 00:53:00,"['Crisi Ucraina, gli Stati Uniti ordinano alle famiglie del personale dell’ambasciata di Kiev di lasciare il Paese\n', '\n', 'Il Dipartimento di Stato ha comunicato che «le condizioni di sicurezza lungo i confini ucraini potrebbero peggiorare con poco preavviso, in modo imprevedibile»\n', 'L’ambasciata degli Stati Uniti\xa0a Kiev\xa0ha richiesto al Dipartimento di Stato di autorizzare la partenza di tutto il personale non essenziale e delle relative famiglie dalla capitale ucraina, a seguito delle crescenti tensioni al confine tra Russia e Ucraina . Il Dipartimento di Stato statunitense, secondo quanto riferito da ABC News, ha autorizzato il ritorno negli States per tutti i diplomatici non essenziali. Ma non solo: tutti i cittadini statunitensi attualmente in Ucraina sono stati invitati, a discrezione personale, ad abbandonare il Paese utilizzando voli commerciali. Il Dipartimento di Stato, in una nota, ha comunicato che «le condizioni di sicurezza, in particolare lungo i confini dell’Ucraina, in Crimea e nella zona orientale dell’Ucraina, attualmente occupate dalla Russia, potrebbero peggiorare con poco preavviso, in modo imprevedibile».\xa0']"
935,news-866315,"Ucraina, l’ex deputato accusato di cospirare contro il governo: «Il popolo ha bisogno di nuovi leader»",https://www.open.online/2022/01/23/ucraina-yevhen-murayev-accuse-complotto,2022-01-23 12:51:00,"['Ucraina, l’ex deputato accusato di cospirare contro il governo: «Il popolo ha bisogno di nuovi leader»\n', '\n', 'Secondo il Regno Unito, Yevhen Murayev è al centro di un complotto con cui Mosca punterebbe a rovesciare l’attuale esecutivo\n', 'Si chiama Yevhen Murayev ed è un ex deputato ucraino accusato dal Regno Unito di essere al centro di un complotto di Mosca per rovesciare l’attuale governo di Kiev. Su Facebook, Murayev ha scritto: «L’Ucraina ha bisogno di nuovi politici, la cui politica sarà basata sugli interessi nazionali dell’Ucraina e del suo popolo. Il popolo ucraino ha bisogno di nuovi leader». E ancora: «Il tempo dei politici filo-occidentali e filo-russi in Ucraina è passato irreversibilmente. La sconfitta di politici come Poroshenko e Medvedchuk ne è una chiara conferma. Le loro azioni hanno causato perdite irreparabili al paese e hanno diviso il popolo ucraino», ha scritto Murayev. «Il popolo ucraino ha bisogno dello stato di diritto, della pace, di una politica economica e sociale ragionevole e pragmatica». Secondo le accuse di Londra, Mosca vorrebbe sostituire il governo con un esecutivo filorusso che potrebbe essere guidato proprio da Murayev. La Russia ha bollato come «assurdità» le accuse di Londra. Gli Usa, da parte loro, hanno parlato di uno scenario «preoccupante».']"
936,news-865639,Esercitazione russa con carri armati e militari al confine con l’Ucraina. E Londra prova a mediare,https://www.open.online/2022/01/22/ucraina-esercitazione-militare-russa-al-confine,2022-01-22 22:17:00,"['Esercitazione russa con carri armati e militari al confine con l’Ucraina. E Londra prova a mediare\n', '\n', 'Nei giorni in cui anche la Germania è alle prese con le delicate trattative, si dimette il capo della marina militare tedesca: aveva fatto affermazioni controverse sulle intenzioni di Putin\n', 'Nelle scorse ore la Russia ha svolto importanti esercitazioni militari con carri armati e personale nella regione di Voronezh, vicino al confine con l’Ucraina. È stato il ministero della Difesa russo a diffondere le immagini sui social. I post raccontano anche di altre esercitazioni nel nord del Paese. «Addestramento tattico con gli ingegneri delle Guardie dell’Armata Generale Bandiera Rossa dello ZVO nella regione di Voronezh», si legge nel post. «Per noi è assolutamente obbligatorio garantire che l’Ucraina non diventi mai e poi mai un membro della Nato», dice il viceministro degli Esteri Sergei Ryabkov. Forze armate russe sarebbero schierate in tre località diverse a ovest del Paese, tutte vicine al confine.\xa0\n', 'Nel frattempo il ministro della Difesa russo, Sergei Shoigu, ha accettato oggi, 22 gennaio, l’invito da parte del Regno Unito per un incontro con il collega britannico Ben Wallace. La data del meeting non è ancora nota ma, secondo quanto comunicato da un alto funzionario della Difesa britannica, in agenda ci sarà la questione della crisi al confine tra Russia e Ucraina. \n', 'Gli aiuti all’Ucraina\n', 'A Kiev sono arrivati aiuti militari – incluse munizioni – da parte degli Stati Uniti. La scorsa notte, infatti, è atterrato nella capitale ucraina un aereo cargo americano con 90 tonnellate di materiali a bordo, spiega l’ambasciata Usa in Ucraina: «Il primo carico per l’assistenza all’Ucraina recentemente deciso dal presidente Biden è arrivato stasera. Il carico include circa 90 tonnellate di materiali letali, tra cui munizioni per i difensori dell’Ucraina in prima linea», scrive l’ambasciata. L’anno scorso gli Usa hanno fornito aiuti militari per oltre 650 milioni di dollari.\n', 'La Germania invece ha fatto sapere che farà arrivare in Ucraina un ospedale da campo, mentre dice ancora una volta no alla richiesta di Kiev di armi, dice la ministra della Difesa tedesca, Christine Lambrecht. «A febbraio verrà consegnato un ospedale da campo completo, compresa la formazione necessaria, il tutto cofinanziato dalla Germania con 5,3 milioni di euro», spiega la ministra. «Siamo dalla parte di Kiev. Dobbiamo fare di tutto per ridurre l’escalation della situazione», aggiunge. Per questo l’invio di «armi non sarebbe utile al momento, questo è il consenso all’interno del governo». Berlino ha già fatto arrivare nella capitale altra attrezzatura medica, a cominciare dai respiratori, mentre soldati ucraini gravemente feriti sono attualmente in cura negli ospedali della Bundeswehr, dice ancora la ministra. \n', 'Si dimette il capo della marina tedesca\n', 'Intanto il vice ammiraglio Achim Kay Schoenbach, a capo della marina tedesca, ha rassegnato le dimissioni dal suo incarico in seguito ad alcune controverse osservazioni sulla crisi in Ucraina. Nei giorni in cui anche la Germania è alle prese con le delicatissime trattative internazionali con Mosca, per evitare il temuto attacco militare all’Ucraina, Schoenbach si è lasciato andare ad un’analisi da cui il governo tedesco ha preso le distanze. «Putin vuole solo rispetto, e lo merita», avrebbe detto in un’occasione, descrivendo come sciocca l’idea che la Russia volesse invadere l’Ucraina.\n', 'In copertina Twitter/Ministero della Difesa russo']"
937,news-863643,La Russia schiera le truppe al confine? L’Ucraina si difende con i meme,https://www.open.online/2022/01/20/ucraina-vs-russia-meme,2022-01-20 21:53:00,"['La Russia schiera le truppe al confine? L’Ucraina si difende con i meme\n', '\n', 'La tradizione dei meme sul canale Twitter dell’Ucraina è cominciata nel 2017. Di solito è un profilo dedicato al turismo, ma a volte si concede incursioni nella politica estera\n', 'I satelliti riprendono l’esercito russo schierato al confine. Le autorità degli Stati Uniti sanzionano deputati ucraini con l’accusa di collaborare con i servizi segreti del Cremlino. Kiev accusa Mosca di attacchi informatici. E in tutto questo l’account Twitter ufficiale dell’Ucraina pubblica meme molto divertenti con le scene dei Simpson. L’account @Ukraine è il profilo Twitter ufficiale dell’Ucraina. Scorrendo i suoi tweet si vede che di solito si occupa di promozione turistica: paesaggi, brevi pillole sui protagonisti della storia nazionale, omaggi a pittori, fotografi e compositore. Non è usato direttamente dal governo, infatti non compare nei profili social ufficiali del Paese. Nelle ultime settimane sono stati inseriti in questo palinsesto dei meme dedicati alle pressioni della Russia sui confini ucraini. Come insegna Valerio Lundini, descrivere un meme rovina l’incantesimo della risata, quindi vi lasciamo tutto in fondo a questo articolo. \n', 'L’account @Ukraine ha oltre 260 mila follower. È nato nel 2016 e nel 2017 conta già un precedente nell’utilizzo dei meme come forma di discussione con le potenze straniere. La protagonista era sempre la Russia. L’account ufficiale di Kiev aveva provocato quello ufficiale di Mosca con una foto in cui mostrava come attorno all’anno 1000 Kiev esportasse cultura in Francia mentre Mosca era ancora poco più di una foresta. Dopo una serie di risposte dalla controparte, l’account @Ukraine chiude la conversazione con una storica scena dei Simpson in cui l’ambasciatore russo alle Nazioni Unite clicca un bottone sul suo tavolo e trasforma la targhetta della Russia in quella dell’Unione Sovietica. Il tweet divenne abbastanza virale, oltre 37 mila retweet e 52 mila like. E Yarema Dukh, fondatore dell’account per conto del governo di Kiev, viene anche intervistato dal magazine Aim. \n', 'Il miglior risultato per noi è che le persone abbiano imparato a conoscere l’Ucraina grazie al nostro account e che si siano interessate al nostro paese, alle sue persone e alla sua storia. Per quanto riguarda la Russia, sarebbe meglio per loro concentrarsi sul rispetto del diritto internazionale, sulla guerra contro la libera informazione e sugli attacchi informatici.']"
938,news-862247,"Ucraina, gli Usa sanzionano due deputati: «Cospiravano con i servizi russi per prendere il controllo del governo»",https://www.open.online/2022/01/20/russia-invasione-ucraina-biden,2022-01-20 18:34:00,"['Ucraina, gli Usa sanzionano due deputati: «Cospiravano con i servizi russi per prendere il controllo del governo»\n', '\n', 'Secondo Washington, avevano il compito di «reclutare dirigenti governativi»\n', 'Quattro cittadini ucraini sono finiti nella black list degli Stati Uniti. L’accusa è quella di lavorare per l’Fsb, i servizi segreti russi. Tra i quattro sospetti ci sono anche due deputati in carica al parlamento ucraino: Taras Kozak e Oleg Volochi. Secondo il Dipartimento del Tesoro degli Stati Uniti, l’obiettivo dei due deputati era quello di «reclutare ex ed attuali dirigenti governativi per prepararsi a prendere il controllo del governo ucraino e a controllare le infrastrutture del Paese con una forza di occupazione russa». Kozak e Volochi non hanno mai nascosto il loro orientamento, entrambi fanno parte del partito filorusso Ukrainian Choice guidato da Viktor Medvedchuk. Gli altri due uomini sanzionati dagli Usa sono Volodymyr Oliynyk e Vladimir Sivkovich. Oliynyk era un funzionario ucraino che ora si trova in Russia. Secondo gli Stati Uniti, lavorava per l’Fsb con l’obiettivo di raccogliere informazioni sulle infrastrutture critiche ucraine. Sivkovich invece è un ex vice segretario del Consiglio di sicurezza e di difesa dell’Ucraina. Il quotidiano britannico The Guardian ha riportato le posizioni del deputato Volochi che ha dichiarato di non aver mai avuto contatti consapevolmente con membri dei servizi segreti russi. Volochi ha anche accusato gli Stati Uniti di averlo sanzionato per aver chiesto un’indagine sulle attività del figlio di Joe Biden in Ucraina. \n', 'Le parole di Biden\n', 'Ieri Biden ha parlato del rischio di una «incursione minore» da parte della Russia in Ucraina. Nelle sue parole, qualcuno ha letto l’intenzione di non intervenire in questa eventualità. In seguito il presidente Usa ha spiegato che qualsiasi ingresso di militari russi in Ucraina sarebbe considerato un’invasione. Su questo tema si era espresso anche il presidente dell’Ucraina Volodymyr Zelensky: «Vogliamo ricordare alle grandi potenze che non ci sono piccole incursioni e piccole nazioni. Così come non ci sono piccole vittime e poco dolore per la perdita dei propri cari». \n', 'Foto in copertina: EPA/MIKHAIL METZEL/SPUTNIK/KREMLIN']"
939,news-862587,"Crisi Ucraina, le immagini satellitari dell’esercito russo pronto all’azione. Il Cremlino a Biden: «Così scatenate una guerra» – Il video",https://www.open.online/2022/01/20/crisi-russia-ucraina-usa-immagini-satellitari-video,2022-01-20 14:40:00,"['Crisi Ucraina, le immagini satellitari dell’esercito russo pronto all’azione. Il Cremlino a Biden: «Così scatenate una guerra» – Il video\n', '\n', '«La sicurezza globale dell’Europa è impossibile senza il ripristino della sovranità e integrità territoriale dell’Ucraina», ha detto il presidente Zelensky che teme un’invasione della Russia\n', 'Forze armate russe schierate in tre località diverse a ovest del Paese, a pochi passi dal confine con l’Ucraina. Questo quanto mostrano le immagini satellitari acquisite dalla Maxar Technologies che bene fanno comprendere l’escalation di tensione registrata nelle ultime ore. Il Cremlino è stato chiaro con la Casa Bianca. Le minacce di Washington in base alle quali le banche russe potrebbero non essere più in grado di svolgere operazioni finanziarie in dollari in caso di invasione russa dell’Ucraina potrebbero portare davvero all’esplosione di una nuova guerra nel Paese. Il portavoce portavoce di Vladimir Putin, Dmitrij Peskov, ha fatto capire che le dichiarazioni Usa stanno contribuendo ad alimentare il processo di destabilizzazione già in parte in atto: «Si tratta di minacce e avvertimenti in base ai quali la Russia dovrebbe pagare un prezzo pesante per alcune azioni che sono solo ipotetiche». Intanto però i funzionari ucraini avrebbero letto nelle parole del presidente Usa Joe Biden un via libera alla Russia a invadere. E queste immagini, diffuse da Reuters, testimoniano che i mezzi delle forze militari sono stati schierati nell’eventualità.\n', 'Il governo di Kiev dal canto suo ha commentato dicendo di essere rimasto «scioccato» dalle parole di Biden che ha prima inoltrato un avvertimento a Mosca: («Se qualsiasi forza militare russa si muoverà attraverso il confine dell’Ucraina sarà un’invasione alla quale ci sarà una risposta dura e unitaria dagli Stati Uniti e dai loro alleati») e poi ha fatto un parziale dietrofront («dipenderà da cosa farà la Russia»). Il presidente ucraino Vlodymyr Zelensky, che teme un’invasione della Russia, ha scandito che «la sicurezza globale dell’Europa è impossibile senza il ripristino della sovranità e integrità territoriale dell’Ucraina». La Casa Bianca ha poi chiarito che il presidente sa bene che i russi «hanno un copione ampio di aggressioni, inclusi i cyberattacchi e le tattiche paramilitari» e così ha voluto mettere in guardia rispetto a queste eventuali azioni: «Se ci saranno, ci sarà anche una risposta decisa».\n', 'Per il Cremlino sono tutte parole pericolose quelle del presidente Usa, «perché potrebbero infondere delle speranze completamente sbagliate nelle teste calde di alcuni rappresentanti dell’Ucraina, della leadership ucraina, che, in sordina, potrebbero decidere di dare inizio di nuovo ad una guerra civile nel proprio Paese e cercare di risolvere con la forza la questione del sud-est». Oggi a Berlino si parla anche della crisi ucraina durante il colloquio fissato tra Stati Uniti, Francia, Germania e Regno unito. Il Cremlino non esclude un uovo colloquio tra Biden e Putin nei prossimi giorni. Da parte di Washington e della Nato, ha detto Peskov, ci sono segnali che sono «pronti a discutere alcune questioni relative alla situazione» in Ucraina. Intanto, è notizia di oggi, la Russia annuncia manovre navali in tutto il mondo. Tra gennaio e febbraio, la Marina russa condurrà esercitazioni in tutti i mari di competenza delle sue flotte, cioè nell’Atlantico, nel Pacifico, nell’Artico e nel Mediterraneo. Si muoveranno per dei test 140 navi, 60 aerei e circa 10.000 militari.']"
940,news-855501,"Attacco hacker, il governo ucraino: «Dietro l’offensiva, Mosca e i servizi segreti russi»",https://www.open.online/2022/01/14/ucraina-attacco-hacker-russia,2022-01-14 23:30:00,"['Attacco hacker, il governo ucraino: «Dietro l’offensiva, Mosca e i servizi segreti russi»\n', '\n', 'Il massiccio attacco aveva messo fuori uso il sito del governo e quelli del ministero dell’Istruzione e della Scienza, del ministero delle Situazioni di emergenza e del ministero degli Esteri\n', 'Dietro il massiccio attacco informatico contro diversi ministeri ucraini ci sarebbe la mano di Mosca. A ritenere questa la pista più accreditata è il governo del Paese che in serata ha fatto sapere di avere «informazioni preliminari» che portano a un coinvolgimento dei servizi segreti russi. «Il servizio di sicurezza ucraino ha ottenuto degli indizi preliminari che suggeriscono che gruppi di hacker associati ai servizi segreti russi potrebbero essere dietro il massiccio attacco informatico di oggi», ha reso noto su Twitter il portavoce del ministero degli Affari esteri ucraino, Oleg Nikolenko. \n', 'I fatti \n', 'L’attacco hacker ha colpito numerosi siti del governo ucraino ed è stato registrato nel contesto di tensioni tra Kiev e Mosca. Tra i siti presi di mira e che sono risultati a lungo inaccessibili ci sono il sito del governo e quelli del ministero dell’Istruzione e della Scienza, del ministero delle Situazioni di emergenza e del ministero degli Esteri. Per i funzionari di governo è troppo presto per trarre conclusioni, ma gli hacker russi collegati a Mosca sono stati più volte accusati di aver colpito in passato siti web e infrastrutture del governo ucraino. L’attacco, inoltre, arriva dopo che i colloqui tra Mosca, gli Stati Uniti e gli alleati della Nato non sono riusciti a sbloccare lo stallo. Il segretario dell’Alleanza atlantica Jens Stoltenberg ha condannato «fermamente gli attacchi informatici al governo ucraino», informando che i loro esperti informatici «stanno sostenendo le autorità ucraine». Stoltenberg ha ricordato che nei prossimi giorni, la Nato e l’Ucraina firmeranno un accordo su una «maggiore cooperazione informatica»: «Il forte sostegno politico e pratico della Nato all’Ucraina continuerà». \n', 'Il messaggio degli hacker\n', 'Sull’homepage del sito del ministero degli Esteri compariva stamattina 14 gennaio un messaggio in lingua ucraina, russa e polacca che diceva: «Ucraini! Tutti i vostri dati personali sono stati cancellati e sono impossibili da ripristinare. Tutte le informazioni su di voi sono diventate pubbliche. Abbiate paura, e aspettatevi il peggio. Questo è per il tuo passato, presente e futuro». Un portavoce del ministero ha dichiarato che «gli specialisti stanno lavorando per ripristinare il lavoro dei sistemi informatici e che la polizia informatica ha già aperto un’indagine». Al momento, nonostante le minacce, non risulta una fuga di dati personali.']"
941,news-838437,La seconda telefonata Biden-Putin in un mese: la mossa del Cremlino per il disgelo sull’Ucraina,https://www.open.online/2021/12/30/biden-putin-seconda-telefonata-ucraina,2021-12-30 23:59:00,"['La seconda telefonata Biden-Putin in un mese: la mossa del Cremlino per il disgelo sull’Ucraina\n', '\n', 'Il presidente russo: «Nuove sanzioni sarebbero un errore colossale: attendiamo risultati concreti sulle garanzie di sicurezza». Il presidente statunitense: «I progressi sono possibili solo in un clima di de-escalation»\n', 'È durata 50 minuti la telefonata tra Joe Biden e Vladimir Putin per discutere del destino dell’Ucraina. Al centro del colloquio odierno, il secondo nell’arco degli ultimi 30 giorni,\xa0il presidente russo si è detto\xa0«soddisfatto» della telefonata,\xa0aggiungendo che Putin ha messo in guardia Biden dall’adottare\xa0sanzioni contro Mosca, ritenendole «un errore colossale». Il presidente russo, infatti, attende «risultati concreti» sulle\xa0«garanzie di sicurezza richieste» da Mosca.\xa0In tutta risposta, il presidente statunitense Biden si è detto disponibile a sostenere una soluzione diplomatica, mettendo però in chiaro che «gli Stati Uniti, così come i suoi alleati, risponderanno in modo risoluto se la Russia invaderà ulteriormente l’Ucraina». E dunque, dalla Casa Bianca sottolineano che i «progressi sostanziali» nella ricerca di una soluzione diplomatica possono avere luogo «solo in un clima di de-escalation anziché di escalation». \n', 'Il colloquio, iniziato alle 21.35 ora italiana, questa volta è stata richiesto dal presidente russo all’omologo statunitense. È il segnale che il Cremlino è pronto ad avviare un percorso di allentamento delle pressioni su Kiev. «Sono convinto che possiamo andare avanti e stabilire un dialogo russo-americano efficace, basato sul rispetto reciproco e sulla considerazione degli interessi nazionali reciproci», ha detto Putin nel messaggio di auguri inviato alla Casa Bianca per le feste natalizie. La distensione dei rapporti è propizia alla serie di discussioni che inizieranno il prossimo 10 gennaio a Ginevra: la questione dei confini Ucraini sarà affrontata prima nei negoziati bilaterali Usa-Russia, poi nel consiglio Nato-Russia e infine nella riunione dell’Ocse\n', '«La Russia ha messo le proprie preoccupazioni sul tavolo e siamo pronti a discuterle, ci aspettiamo che anche Mosca sia preparata a discutere le nostre e quelle dei nostri alleati, sulla base della reciprocità», ha dichiarato un alto dirigente della Casa Bianca prima della telefonata tra i due leader. Gli Stati Uniti, tuttavia, si sono detti pronti a perseguire tanto «una via diplomatica» quanto, se necessario, un’azione muscolare. Nel caso Mosca non procedesse con una de-escalation – che parta dalla riduzione delle truppe russe stanziate lungo il confine ucraino -, la Casa Bianca risponderebbe con sanzioni economiche «ben più pesanti» di quelle del 2014, successive all’annessione della Crimea. Non solo: tra le varie ipotesi di reazioni ci sarebbe quella di incrementare le forze Nato dispiegate sul fianco dell’Europa orientale e un programma di assistenza militare a Kiev.\n', 'Le misure americane rispetterebbero comunque il principio del nothing about them without them, ovvero prese di concerto con gli alleati: «Nessuna decisione che riguardi altri Paesi presa senza il loro coinvolgimento». Al momento, gli Stati Uniti non vogliono presentare un documento scritto con le proprie richieste, come fatto dai russi. Il Cremlino ha già espresso di voler rinegoziare i trattati che regolano gli equilibri sul confine dell’Europa orientale. Chiede, inoltre, garanzie contro l’espansione della Nato verso oriente e lo stop alle operazioni militari occidentali vicine al confine russo. Insomma, il desiderio di Putin di mantenere la propria influenza sui territori dell’ex Urss si tradurrebbe con l’interdizione alla Nato dei Paesi che un tempo facevano parte dell’Unione Sovietica. Richieste in buona parte già definite «inaccettabili» dall’amministrazione Biden che, però, vede all’orizzonte la possibilità di un compromesso.']"
942,news-823601,"Ucraina, la Russia invia una proposta di pace agli Stati Uniti. La Nato: «Pronti al dialogo»",https://www.open.online/2021/12/17/ucraina-russia-trattato-pace-usa-nato,2021-12-17 12:47:00,"['Ucraina, la Russia invia una proposta di pace agli Stati Uniti. La Nato: «Pronti al dialogo»\n', '\n', 'Da Mosca arriva una proposta scritta per allentare le tensioni nell’Europa dell’Est: «Non ampliare l’Alleanza Atlantica»\n', 'La Russia ha inviato agli Stati Uniti e alla Nato un corposo trattato di pace per alleggerire le tensioni verificatesi nelle ultime settimane intorno alla questione dell’Ucraina. Composto di nove articoli, il Cremlino lo avrebbe mandato – come confermato dal ministero degli Esteri russo – lo scorso 15 dicembre. Tra le misure proposte ci sarebbe la promessa da parte degli Stati Uniti di non espandere ulteriormente l’alleanza atlantica politico-militare e di non accettare al suo interno Paesi che facevano parte dell’Unione sovietica (tra cui, appunto, l’Ucraina). In più, Mosca vorrebbe istituire una hotline (una linea diretta di telecomunicazione) con Washington. Intanto, il Consiglio della Nato ha confermato di aver ricevuto le proposte di de-escalation della Russia e ha affermato di essere «pronto a impegnarsi in un dialogo se Mosca adotterà misure per ridurre le tensioni». A preoccupare maggiormente Usa, Ue e Nato nelle ultime settimane è stato l’arrivo di truppe russe al confine con l’Ucraina e la minaccia di una possibile invasione militare del Paese. Il rischio di un’escalation era stato al centro di un vertice virtuale avvenuto tra Vladimir Putin e Joe Biden lo scorso 7 dicembre.\n', 'La parte sul nucleare\n', 'L’articolo 7 del trattato proposto dalla Russia prevede inoltre che «le Parti evitino il dispiegamento di armi nucleari al di fuori del territorio nazionale» e riportino in patria «le armi già dispiegate al di fuori dei confini al momento dell’entrata in vigore del trattato». Che «elimineranno tutte le infrastrutture esistenti per lo spiegamento di armi nucleari al di fuori del territorio nazionale». Inoltre, «non addestreranno personale militare o civile di paesi che non possiedono armi nucleari all’uso di tali armi».\n', 'Immagine di copertina: EPA/MIKHAIL METZEL / SPUTNIK / KREMLIN POOL']"
943,news-815123,"Ucraina, Putin al contrattacco: «Quello nel Donbass è un genocidio». Biden: «Sì a Kiev nella Nato»",https://www.open.online/2021/12/09/ucraina-putin-donbass-genocidio,2021-12-09 21:02:00,"['Ucraina, Putin al contrattacco: «Quello nel Donbass è un genocidio». Biden: «Sì a Kiev nella Nato»\n', '\n', 'Resta alta la tensione dopo il vertice tra il presidente russo e quello statunitense, che ieri ha minacciato «sanzioni mai viste» a Mosca\n', 'Vladimir Putin parla di «genocidio» riferendosi alla situazione nel Donbass, regione nell’Est dell’Ucraina al centro di tensioni tra Mosca e Kiev. Il presidente russo lo ha detto nel corso un incontro del Consiglio del Cremlino per lo sviluppo della società civile e dei diritti umani, citato dalla Tass. Parlando con il direttore dell’agenzia di stampa Rossiya Segodnya, Kirill Vyshinsky, Putin ha detto: «Sia tu che io sappiamo ciò che sta accadendo in Donbass. Sembra un genocidio». Le parole di Putin arrivano dopo il vertice del 7 dicembre sull’Ucraina con il presidente statunitense Joe Biden, che ieri ha minacciato «sanzioni mai viste» a Mosca nel caso di un attacco russo all’Ucraina. \n', 'Mosca: «Le provocazioni di Kiev saranno stroncate»\n', 'Secondo Mosca, la crisi nel Donbass si sta «aggravando» e qualsiasi «provocazione» da parte delle autorità di Kiev per risolvere la situazione con l’uso della forza sarà «stroncata», ha detto il capo dello Stato maggiore russo Valery Gerasimov in un briefing per i diplomatici militari stranieri. «Le consegne di elicotteri, veicoli aerei senza pilota e aerei all’Ucraina stanno spingendo le autorità ucraine verso passi bruschi e pericolosi. Kiev non sta rispettando gli accordi di Minsk. Come risultato, la situazione già tesa nell’est del Paese si sta ulteriormente deteriorando», ha detto citato dalla Tass. Sulle tensioni in Ucraina è tornato anche Biden, attraverso le parole della portavoce della Casa Bianca, Jen Psaki. Nel corso di una telefonata con l’omologo ucraino Volodymyr Zelensky, il presidente statunitense ha detto di sostenere l’aspirazione di Kiev a diventare membro della Nato.']"
944,news-813745,"Biden-Putin, il giorno dopo il vertice sull’Ucraina. Gli Usa minacciano «sanzioni mai viste». Mosca: «Non attaccheremo Kiev»",https://www.open.online/2021/12/08/usa-biden-minaccia-sanzioni-vs-russia,2021-12-08 18:01:00,"['Biden-Putin, il giorno dopo il vertice sull’Ucraina. Gli Usa minacciano «sanzioni mai viste». Mosca: «Non attaccheremo Kiev»\n', '\n', 'I due presidenti hanno commentato il meeting virtuale avvenuto ieri, 7 dicembre. Il Cremlino: «Nessuna offensiva in Ucraina, l’ipotesi è una provocazione»\n', 'Se Vladimir Putin attaccherà l’Ucraina scatteranno «sanzioni mai viste». Il giorno dopo l’incontro virtuale con il presidente russo, Joe Biden ha lanciato un altro monito alla Russia. Dopo che Mosca ha schierato le forze militari al confine con l’Ucraina, gli Stati Uniti sono intervenuti per ribadire il loro interesse a mantenere il Paese «sovrano e integro», chiedendo alla Russia di fermare l’escalation. Al momento, comunque, Biden ha escluso una contro-risposta militare delle truppe americane a Kiev. «L’opzione non è sul tavolo», ha detto oggi, 8 dicembre. Il Cremlino, di contro, fa sapere che l’ipotesi che la Russia possa condurre un’offensiva contro l’Ucraina non è altro che «una provocazione»: «Non stiamo cercando alcuno scontro con nessuno», ha detto Putin dopo i suoi colloqui con il primo ministro greco Kyriakos Mitsotakis, in visita oggi a Mosca. Come riportato dall’agenzia di stampa russa Tass, Putin ha spostato le responsabilità sulla Nato, l’alleanza atlantica politico-militare nata in chiave antisovietica nel ’49, e alla quale potrebbe ora aderire l’Ucraina. \n', '«La Nato – ha dichiarato Putin – conduce una politica apertamente conflittuale nei confronti della Russia». Nonostante le divergenze, il colloquio tra i due presidenti ha portato anche passi avanti in termini diplomatici. Sia Putin che Biden hanno notato un «significativo avanzamento del dialogo tra Mosca e Washington sulla cybersecurity negli ultimi due mesi». La cybersicurezza, insieme alla costruzione dei gasdotti e all’Ucraina, è stata uno degli argomenti di confronto del meeting di ieri. E, a proposito di energia, il consigliere per la sicurezza nazionale degli Stati Uniti Jake Sullivan ha detto: «Se Vladimir Putin vuole vedere il gas fluire attraverso il gasdotto Nord Stream 2 (collegato con la Germania, ndr), potrebbe non voler correre il rischio di invadere l’Ucraina».\n', 'Immagine di copertina: EPA/PETER KLAUNZER']"
945,news-812341,"Vertice Usa-Russia, due ore di faccia a faccia sulla crisi ucraina. La Casa Bianca: «Biden ha minacciato nuove sanzioni» – Il video",https://www.open.online/2021/12/07/vertice-biden-putin-ucraina-video,2021-12-07 19:58:00,"['Vertice Usa-Russia, due ore di faccia a faccia sulla crisi ucraina. La Casa Bianca: «Biden ha minacciato nuove sanzioni» – Il video\n', '\n', 'Al termine dell’incontro, gli Usa hanno fatto sapere di essere pronti a «rispondere con forti misure economiche e di altro genere in caso di escalation militare»\n', '«Felice di vederti di nuovo». Era cominciato così il summit virtuale tra il presidente americano Joe Biden e il presidente russo Vladimir Putin, per poi concludersi dopo due ore e cinque minuti con una minaccia di sanzioni da parte degli Usa contro la Russia. Secondo quanto reso noto dalla Casa Bianca, il presidente statunitense avrebbe manifestato le «profonde preoccupazioni» per l’escalation delle forze russe intorno all’Ucraina, Paese che gli Usa hanno interesse a difendere come Stato sovrano. Biden avrebbe anche «messo in chiaro» che gli Stati Uniti e i loro alleati europei «risponderanno con forti misure economiche e di altro genere in caso di escalation militare». Biden ha parlato con Putin dalla Situation room, una sala ultra sicura nei sotterranei della West Wing, dove l’amministrazione Usa pilota tutti gli interventi più delicati, compresi quelli militari, come il blitz contro Osama Bin Laden. La sala era off limits per la stampa. Da quanto emerso finora, gli Usa non credono che Putin abbia già deciso se invadere o meno l’Ucraina. Biden, comunque, ha già riferito l’esito del vertice ai leader di Francia, Germania, Italia e Gran Bretagna. Oltre alla crisi in Ucraina, Putin e Biden si sarebbero confrontati anche su temi caldi quali la cybersicurezza, di lavoro comune su questioni regionali (come l’Iran) e la costruzione di gasdotti che collegano la Russia all’Unione europea. Il presidente Usa è stato un forte oppositore del Nord Stream 2, il gasdotto che collega la Russia alla Germania. ']"
946,news-809805,Cosa succede tra la Russia e l’Ucraina circondata da 175 mila soldati. Mosca: «Isteria dell’Occidente»,https://www.open.online/2021/12/05/russia-ucraina-cosa-succede,2021-12-05 08:12:00,"['Cosa succede tra la Russia e l’Ucraina circondata da 175 mila soldati. Mosca: «Isteria dell’Occidente»\n', '\n', 'Gli Stati Uniti preparano un pacchetto di misure economiche per dissuadere Putin. Ma nel caso di un attacco, dicono, «non ci limiteremo solo alle sanzioni»\n', 'Al momento, da Nord a Sud, l’Ucraina è circondata da 115 mila soldati. Ma per sferrare un eventuale attacco e raggiungere la capitale Kiev in breve tempo, la Russia avrebbe previsto uno schieramento di 175 mila militari, secondo il Washington Post. Migliaia di Blindati, caccia, elicotteri, navi e sottomarini completerebbe l’operazione di Mosca. Seppure dal Cremlino i sospetti occidentali sono derubricati a semplice «isteria», sono ormai molteplici le fonti giornalistiche e non che raccontano di una possibile invasione russa. Lo stesso Alto rappresentante per la politica estera dell’Unione europea, Josep Borrell, prendendo la minaccia per concreta ha fatto sapere che «l’Ue si schiererà con Kiev anche in caso di attacco armato».\n', 'I piani dei russi\n', 'Il presidente degli Stati Uniti, Joe Biden, ha dichiarato pubblicamente che non saranno accette le cosiddette «linee rosse» da parte di Vladimir Putin, e che intende rendere «molto, molto difficile» la presa di Kiev. Le intenzioni dello zar non sono chiare. Lo stesso capo della diplomazia americana, Antony Blinken, ha ammesso alla stampa: «Non sappiamo se Putin abbia preso la decisione di invadere. Sappiamo che sta mettendo in atto la capacità di farlo in breve tempo». Sempre al Washington Post, un funzionario americano avrebbe dichiarato: «I piani russi prevedono un’offensiva militare all’inizio del 2022, con una scala di forze doppia rispetto a quella vista nelle esercitazioni ai confini».\n', 'C’è da considerare anche la versione di altri analisti, secondo i quali la Russia non avrebbe interesse a entrare in conflitto aperto con l’Ucraina. Piuttosto, dalla Crimea alla Bielorussia, passando per il Donbass, avrebbe circondato l’Ucraina per difendere quelle «linee rosse» di cui parlava Biden. Prima di tutto, Putin non vuole assolutamente che la Nato si espanda verso Est e vuole impedire che Kiev entri nell’Alleanza atlantica. Le infrastrutture militari della Nato in terra ucraina non sono tollerate dal Cremlino, così come le esercitazioni che le forze armate occidentali svolgono nel Mar Nero. «È la Nato che decide chi aderisce all’Alleanza, non la Russia», ha fatto sapere la portavoce della Casa Bianca, Jen Psaki.\n', 'Cosa faranno gli Usa\n', 'Gli Stati Uniti stanno allestendo «un pacchetto di iniziative per rendere molto, molto difficile che Putin vada avanti e faccia ciò che la gente teme possa fare», ha comunicato Biden. Gli Stati Uniti, a differenza di quanto accaduto con la presa della Crimea, «non si limiteranno solo alle sanzioni economiche». La tensione è alta. Il 7 dicembre, intanto, è previsto un colloquio tra Biden e Putin, nel quale sarà affrontata la questione ucraina, ma anche il tema di una stabilità strategica lungo il confine tra Unione europea e Paesi a influenza russa e la stabilizzazione dell’Afghanistan.']"
947,news-809423,«Putin ha un piano per invadere l’Ucraina a inizio 2022»: per la Bild anche Kiev nel mirino di Mosca,https://www.open.online/2021/12/04/russia-piano-invasione-ucraina,2021-12-04 14:54:00,"['«Putin ha un piano per invadere l’Ucraina a inizio 2022»: per la Bild anche Kiev nel mirino di Mosca\n', '\n', 'Il Washington Post: «Pronto un blitz con 175 mila soldati, blindati e artiglieria»\n', 'Mosca ha pronto un piano per un’invasione dell’Ucraina. A scriverlo è il quotidiano tedesco Bild, che – a pochi giorni dalla smentita della Russia – cita una fonte dei servizi segreti della Nato. Secondo quanto riferito dalla testata tedesca, il piano dell’esercito russo prevede «di attaccare da sud, da est e da nord, e in uno scenario estremo di portare due terzi dell’Ucraina sotto il controllo della Russia». Gli esperti citati dalla Bild temono che «addirittura la città di Kiev potrebbe finire nel mirino di Putin». Nell’articolo vengono citate anche le possibili tempistiche di un attacco, ovvero «alla fine di gennaio, inizio di febbraio se il Cremlino si sentisse sufficientemente forte per l’operazione». L’indiscrezione della Bild arriva a poche ore da quella del Washington Post, secondo cui il Cremlino sta pianificando un’offensiva in Ucraina su più fronti all’inizio del prossimo anno. Il quotidiano statunitense – che cita dirigenti Usa e documenti non classificati dell’intelligence americana, tra cui immagini satellitari – parla di 100 gruppi tattici di battaglione con un numero stimato sino a 175 mila soldati, insieme a blindati, artiglieria e altro equipaggiamento. Dai documenti menzionati dal Washington Post, emergerebbe l’ammassamento di forze russe in quattro punti lungo il confine e la presenza attualmente di 50 gruppi tattici di battaglione.']"
948,news-796743,"Ucraina, truppe russe al confine riprese dal satellite. Mosca: «Nessun piano di attacco»",https://www.open.online/2021/11/23/russia-ucraina-truppe-confine,2021-11-23 13:17:00,"['Ucraina, truppe russe al confine riprese dal satellite. Mosca: «Nessun piano di attacco»\n', '\n', 'Gli scatti satellitari hanno ripreso una silenziosa e costante azione di equipaggiamento militare da parte della Russia a 300 Km dalla frontiera. L’intelligence ucraina: «Attaccheranno tra gennaio e febbraio». E intanto Biden si prepara a inviare armi\n', 'Giorni fa il satellite del Center for Strategic and International Studies aveva immortalato la presenza di truppe russe vicino al confine ucraino. Un silenzioso e costante aumento di equipaggiamento militare fuori dalla città russa di Yelnya, a circa 300 chilometri dalla frontiera. Foto preoccupanti su cui poche ore fa la Russia ha fornito le sue prime dichiarazioni: nessuna intenzione di attaccare l’Ucraina, nessun piano aggressivo in preparazione. A farlo sapere è stato il portavoce del Cremlino Dmitry Peskov. Rassicurazioni che però non sembrano tranquillizzare Kiev né tantomeno il presidente Usa Joe Biden. Gli Stati Uniti stanno valutando l’invio di consiglieri militari e nuove apparecchiature, comprese armi, all’Ucraina. Rafforzano l’idea di un appoggio al Paese di Zelenskyj e la storica opposizione al regime russo. Il pericolo da scongiurare è quello di un’invasione da parte delle forze di Putin ed è per questo che la Casa Bianca pensa a una difesa missilistica da garantire a Zelenskyj assieme all’invio di elicotteri Mi-17, che sarebbero dovuti essere destinati all’Afghanistan. \n', 'Le accuse del Cremlino\n', 'Nel frattempo anche Kiev si preoccupa. L’Ucraina e i paesi della Nato continuano ad esprimere un crescente allarme per i movimenti sospetti delle truppe russe vicino ai confini, con l’accusa da parte della Russia di «alimentare la tensione». Dal ministero della difesa ucraino fanno sapere che le forze controllate dalla Russia nell’Ucraina orientale «stanno aumentando la loro prontezza al combattimento e hanno svolto esercitazioni su larga scala». Segnali pericolosi che ora mettono in allerta. Funzionari statunitensi hanno detto a Reuters che non è chiaro se il presidente russo Vladimir Putin abbia deciso quale azione intraprendere. Nessuno di loro ha affermato di aspettarsi un attacco imminente ma che piuttosto ci sia l’intenzione di provocare una crisi edilizia. «Washington», hanno continuato i funzionari, «spera di evitare il conflitto costruendo un consenso internazionale sulla minaccia e aumentando la possibilità di potenziali sanzioni se Mosca decidesse di agire». Ma il botta e risposta continua: il Cremlino nelle ultime ore ha lanciato accuse ai media statunitensi di totale disinformazione sugli eventuali attacchi militari delle truppe russe. Dall’altra parte, il capo dell’intelligence militare dell’Ucraina al Military Times ribadisce: «Ci sono più di 92.000 soldati ammassati attorno ai confini dell’Ucraina, si stanno preparando per un attacco entro la fine di gennaio o l’inizio di febbraio». ']"
949,news-668195,«Non uscirò vivo di qui»: un uomo minaccia di far esplodere una granata nella sede del governo ucraino – Il video,https://www.open.online/2021/08/04/ucraina-uomo-granata-sede-governo-video,2021-08-04 11:06:00,"['«Non uscirò vivo di qui»: un uomo minaccia di far esplodere una granata nella sede del governo ucraino – Il video\n', '\n', 'Un video mostra un uomo all’ingresso dell’edificio mentre tiene in mano un oggetto che minaccia di far esplodere. Secondo i media ucraini sarebbe un ex volontario dell’esercito\n', 'Un uomo, non identificato, ha minacciato di far esplodere una granata all’interno dell’edificio sede del governo ucraino, a Kiev. Un video mostra un uomo all’ingresso dell’edificio mentre tiene in mano un oggetto che minaccia di far esplodere e dice: «Non uscirò vivo da qui». Secondo quanto riportano i media ucraini l’uomo è un ex veterano dell’esercito disabile che faceva il cecchino e aveva combattuto nel Donbass. Le unità di polizia si starebbero preparando a fare irruzione nell’edificio. \n', 'Aggiornamento: la polizia ucraina ha annunciato di aver arrestato l’uomo che minacciava di far esplodere una granata nella sede del governo. Secondo i media l’uomo non ha avanzato richieste nei confronti delle forze dell’ordine. Ora rischia 15 anni di carcere. \n', 'Video da: Rt su Twitter']"
950,news-631505,"Ucraina, soldatesse costrette a marciare con i tacchi: bufera sulla parata sessista dell’esercito",https://www.open.online/2021/07/03/ucraina-parata-militare-soldatesse-marcia-tacchi,2021-07-03 21:22:00,"['Ucraina, soldatesse costrette a marciare con i tacchi: bufera sulla parata sessista dell’esercito\n', '\n', 'Le immagini ufficiali delle esercitazioni per la parata militare del Giorno dell’Indipendenza hanno suscitato indignazione tra le deputate: «Così si umiliano le donne»\n', 'Soldatesse che marciano in tuta mimetica, indossando un paio di tacchi alti neri al posto dei tradizionali stivali mentre si esercitano per una parata militare: immagini ufficiali alquanto bizzarre diffuse dal ministero della Difesa di Kiev e che hanno alzato una bufera di polemiche per la scelta inopportuna e sessista. «Oggi, per la prima volta, l’addestramento si svolge con scarpe con il tacco», ha scritto sul sito del ministero la cadetta Ivanna Medvid. «È leggermente più difficile rispetto agli scarponi dell’esercito, ma ci stiamo provando». \n', 'Scelta «umiliante» e «dannosa»: la condanna della politica ucraina\n', 'Molte esponenti della politica ucraina si sono indignate: la vice presidente del Parlamento Olena Kondratyuk ha chiesto un’indagine sulla vicenda e le scuse pubbliche delle autorità per aver «umiliato» le donne che «difendono l’indipendenza dell’Ucraina con le armi in mano». La numero due dell’organo legislativo ucraino ha sottolineato come oltre 13.500 soldatesse abbiano combattuto nella guerra contro i separatisti filorussi che da oltre sette anni sconvolge il Donbass, mentre alcune deputate hanno protestato portando in Parlamento delle calzature coi tacchi, mettendole in bella mostra tra i banchi e invitando sarcasticamente il ministro della Difesa, Andriy Taran, ad andare anche lui alla parata – prevista per il 24 agosto, che segnerà il 30esimo anniversario dell’indipendenza del Paese dopo il crollo dell’Unione Sovietica – indossando un paio di scarpe coi tacchi. Iryna Gerashchenko, deputata d’opposizione, ha raccontato di aver pensato inizialmente che le foto diffuse fossero uno scherzo. \n', '«È difficile immaginare un’idea più idiota e dannosa», ha detto da Inna Sovsun, del partito Golos, rimarcando che le soldate ucraine rischiano la vita proprio come i colleghi uomini e «non meritano di essere derise». Una dura critica è arrivata anche dal Movimento delle Veterane. «Le ragazze servono nell’esercito indossando la stessa uniforme dei ragazzi. Perché devono sopportare lunghi esercizi con i tacchi?» , ha denunciato l’organizzazione stando al Kyiv Post. Nelle forze armate ucraine prestano servizio oltre 31 mila donne, di cui oltre 4 mila sono ufficiali. ']"
951,news-602801,"L’Ucraina deve cambiare maglia per gli Europei, lo stop della Uefa per il «messaggio politico» contro la Russia",https://www.open.online/2021/06/10/euro-2020-uefa-impone-cambio-maglia-ucraina,2021-06-10 11:18:00,"['L’Ucraina deve cambiare maglia per gli Europei, lo stop della Uefa per il «messaggio politico» contro la Russia\n', '\n', 'Le regole Uefa parlano chiaro: come per gli striscioni dei tifosi, anche i giocatori non possono portare in campo messaggi politici\n', 'Scatta la mannaia del regolamento Uefa sulla maglia dell’Ucraina, che non potrà scendere in campo agli Europei con l’ultima versione rivista che ha scatenato non poche polemiche internazionali. Secondo l’Uefa la maglia ucraina con la citazione «Gloria ai nostri eroi» e i confini del Paese allargati alla Crimea sono un messaggio politico, quindi vietato dal regolamento del calcio europeo. Quello slogan ricamato sulla maglia è di fatto lo stesso che veniva scandito durante le proteste a Maidan nel 2014, quando gli ucraini protestarono contro la Russia per l’annessione della Crimea. Per il nuovo indumento, precisa l’Uefa, via lo slogan «di natura politica», ma la mappa disegnata può restare. «Dopo ulteriori analisi», ha fatto sapere l’organizzazione calcistica, lo slogan che compare «dentro il colletto» della casacca\xa0Ucraina\xa0è «chiaramente di natura politica» e «deve quindi essere ritirato in vista delle partite ufficiali dell’Uefa». La Uefa, invece, ha convalidato la mappa dell’Ucraina\xa0che compare sulla maglia e comprendente la Crimea, che Mosca ha annesso nel 2014, nonché i territori orientali controllati dai separatisti filo-russi, ricordando che corrispondeva ai confini internazionalmente riconosciuti della nazione. \n', 'La reazione di Mosca\n', 'Soddisfatta Mosca. «Siate eroi sportivi e avrete gloria: non è con slogan nazionalistici che onorerete la patria», ha detto la portavoce della diplomazia russa, Maria Zakharova.']"
952,news-598279,"Euro 2020, sulla divisa dell’Ucraina c’è anche la Crimea. L’ira di Mosca: «Illusi»",https://www.open.online/2021/06/07/euro-2020-divisa-ucraina-crimea,2021-06-07 16:00:00,"['Euro 2020, sulla divisa dell’Ucraina c’è anche la Crimea. L’ira di Mosca: «Illusi»\n', '\n', '«Gloria all’Ucraina! Gloria agli eroi», ha dichiarato il presidente della Federcalcio di Kiev presentando le magliette. La portavoce del ministero degli Esteri russo: «Slogan nazista»\n', 'A pochi giorni dall’inizio dell’inizio degli Europei di calcio, la decisione dell’Ucraina di presentare una maglia su cui è disegnata la penisola della Crimea ha fatto scoppiare un caso diplomatico con la Russia. Su Facebook, il presidente della Federcalcio ucraina, Andriy Pavelko, ha svelato ieri la divisa speciale che indosserà la nazionale all’Europeo al via l’11 giugno. Divise su cui è stata disegnata la sagoma dell’Ucraina con inclusa la Crimea, la penisola annessa dalla Russia nel 2014, e le regioni del Donetsk e del Lugansk, controllate dai separatisti, con le parole: «Gloria all’Ucraina! Gloria agli eroi». «Crediamo che il disegno della forma dell’Ucraina darà forza ai giocatori perché lotteranno per tutto il Paese», ha detto Pavelko. Una portavoce del ministero degli Esteri russo, Maria Zakharova, ha criticato le nuove uniforme sostenendo che è stato «annesso il territorio dell’Ucraina a quello russo della Crimea», creando quindi l’illusione dell’impossibile. \n', 'Da anni Mosca sostiene le rivendicazioni dei separatisti ucraini, dopo che nel 2014 la Regione ucraina del Donbass si è di fatto annessa alla Russia in via unilaterale senza il riconoscimento da parte di Kiev. Negli ultimi mesi, la tensione tra i due Paesi è tornata a crescere dopo che Mosca ha inviato truppe al confine con l’Ucraina, e gli Stati Uniti hanno risposto inviando navi da guerra nel Mar Nero. Secondo la ministra Zakharova, il motto ucraino per l’Europeo imita uno slogan nazista. «Durante la guerra questo canto di battaglia nazista veniva usato dalle unità armate dei nazionalisti ucraini regolari e irregolari». Il portavoce del Cremlino, Dmitry Peskov, parlando all’agenzia Tass ha declinato ogni commento, rinviando l’intera questione all’esecutivo della Uefa.']"
953,news-564735,"Chernobyl, il risveglio del reattore 4: «Qui come 35 anni fa nessuno ci dice niente» – L’intervista",https://www.open.online/2021/05/12/chernobyl-risveglio-reattore-4-intervista-a-dina-havrylenko,2021-05-12 07:46:00,"['Chernobyl, il risveglio del reattore 4: «Qui come 35 anni fa nessuno ci dice niente» – L’intervista\n', '\n', 'Mentre il governo non diffonde notizie sull’aumento delle reazioni di fissione nucleare nella centrale, i bambini e i ragazzi di Chernobyl aspettano di essere riammessi in Italia per curarsi\n', 'Il reattore numero 4 ha ripreso a bruciare ma la notizia ai “bambini” di Chernobyl non è arrivata. Figli di una generazione distrutta da una delle più tragiche catastrofi della storia, cercano di capire di più di quello che sta succedendo alla vecchia centrale nucleare. Il “risveglio” spiegato da Science pochi giorni fa ha messo in allarme gli scienziati: la grossa brace è attiva di nuovo e per questo sarà fondamentale determinare «il pericolo di un altro incidente» o se «le reazioni saranno in grado di spegnersi da sole». A pochi chilometri da Chernobyl però sembra che la notizia non circoli. A 35 anni dall’anniversario della tragedia, il silenzio su un possibile nuovo pericolo è «lo stesso a cui la popolazione fu costretta pochi giorni prima della catastrofe, quando i rischi di una tragedia di dimensioni storiche furono messe a tacere», ricorda Fabrizio Poli, coordinatore nazionale dell’associazione Verso Est, impegnata nel sostegno di circa 650 mila minori provenienti dalle zone contaminate. \n', '«I bambini e gli ormai giovani adulti di Chernobyl ancora oggi sono tenuti all’oscuro, così come è stato fatto con le loro famiglie. Il retaggio culturale su questo non è purtroppo mai cambiato», continua Poli. Mentre gli scienziati sembrano andare cauti sulla portata del rischio del risveglio segnalato nel reattore, pur «non escludendo la possibilità di un incidente», le generazioni di Chernobyl continuano ad ammalarsi. 5 mila tumori tiroidei registrati, 9 mila morti per cancro tra gli evacuati e i residenti delle zone ad alta e bassa contaminazione, 5 milioni le persone che vivono ancora oggi in zone inquinate da materiali radioattivi. \n', 'I “bambini” di Chernobyl sono i figli della generazione che ha subìto in pieno volto i disastri dell’esplosione nucleare di quel 26 aprile 1986 e ora con famiglie decimate da patologie, sono lo specchio di una terra che continua ad ammalarsi: l’85% di loro ha disturbi cardiocircolatori, il 55% alterazioni tiroidee, mutazione genetiche provocate dalle radiazioni ancora presenti. «Per non parlare di quello che mangiano, il Cesio-137 presente nella frutta, nella verdura e nella loro carne è letale per gli organi interni con il passare degli anni». \n', '«Non ci raccontano nulla, la voglia è quella di scappare via» \n', 'Dina Havrylenko è stata una “bambina” di Chernobyl, ora è una giovane donna che sa bene cosa vuol dire perdere un’intera famiglia per cancro. Nata ad ottobre di quel terribile 1986, venne al mondo cinque mesi dopo la catastrofe, conoscendone presto le conseguenze. «Ricordo che la mia famiglia cercò di allontanarsi dal luogo in cui vivevamo ma non c’è stato niente da fare, due cancri terribili hanno portato via sia mio padre che mia madre. Di quello che sta accadendo adesso a noi nessuno ha detto nulla, la paura è molta e la voglia è quella di scappare via, ancora più lontano di quello che fecero i miei genitori».\n', 'Di Ivankiv, a poco meno di 50 km da Kiev, Dina combatte fin da quando era bambina con numerosi problemi respiratori, «che solo l’aria del mare di Napoli sono riusciti ad alleviare». Come gran parte dei bambini e i ragazzi figli di Chernobyl, anche lei è cresciuta riuscendo a trascorrere diversi mesi all’anno in Italia. Si chiamano viaggi di risanamento, mesi in cui bambini e ragazzi provenienti dalle aree colpite dalla catastrofe nucleare, vengono accolti dalle famiglie affidatarie sparse in tutta Italia per disintossicarsi. \n', 'Cesio e plutonio le tracce più pericolose che il disastro nucleare ha lasciato nelle loro terre e che continua a intossicare i cibi che mangiano e l’aria che respirano. «Da bambina di Chernobyl sono diventata accompagnatrice dei viaggi a cui io stessa ho preso parte per tanti anni e so quanto fanno bene ai ragazzi che partono. So cosa vuol dire sentirsi in un posto protetto, dove sai che quello che mangi non è tossico, dove vieni accolto come fossi una di loro». \n', 'I viaggi in Italia che salvano, ma da Speranza ancora nessuna risposta\n', '«Il governo ucraino ha dato il via libera, l’Italia invece ancora aspetta la decisione del Ministero della Salute. Per ora è ancora tutto sospeso, come è stato per l’estate 2020 fino allo scorso Natale e Pasqua, che ha costretto i bambini a stare lontano dalla loro casa italiana». A spiegare l’attuale situazione è il dott. Renato Nuzzolo della Onlus Fratello Sole, già intervenuto su Open per raccontare il blocco ai programmi d’accoglienza terapeutica deciso nel 2020 e per ora mai revocato. «Non sai quante famiglie continuano a chiederci quando potranno rivedere i loro bambini, li sentono piangere dall’altra parte del telefono e non sanno come poterli aiutare». Una di loro è Natalia, che parlando al telefono con Open gioisce al solo pensiero di poter finalmente «dopo due anni» tornare nella sua casa italiana, lì dove Max e Sara, i due genitori affidatari, la aspettano per trascorrere finalmente l’estate insieme. \n', 'Considerati i dati disponibili, i viaggi terapeutici per i bambini e i giovani di Chernobyl continuano ad essere di fondamentale importanza. Dalle analisi svolte regolarmente sui bambini ospitati dalla Fondazione “Aiutiamoli a Vivere” con sede in Lombardia e Trentino, si evince come il periodo trascorso in Italia si traduca, nella maggior parte dei casi, in un abbattimento della concentrazione di Cesio-137 nel corpo tra il 30% e l’80%. «L’anno scorso ci hanno detto che per il Covid non avremmo potuto rivedere le nostre famiglie. Per quest’anno invece non è ancora arrivata nessuna notizia. Mi mancano tantissimo, non sapere nulla su quando potrò riabbracciarli è doloroso», conclude Natalia. ']"
954,news-562057,"Chernobyl, si riaccende e torna a bruciare il reattore esploso 35 anni fa: «Registrate nuove reazioni di fissione nucleare»",https://www.open.online/2021/05/09/chernobyl-si-riaccende-reattore-esploso-reazioni-fissione-nucleare,2021-05-09 15:38:00,"['Chernobyl, si riaccende e torna a bruciare il reattore esploso 35 anni fa: «Registrate nuove reazioni di fissione nucleare»\n', '\n', 'I sensori che monitorano la centrale hanno registrato un aumento del numero di neutroni. Gli esperti: «Molte incertezze, ma non possiamo escludere la possibilità di un incidente»\n', 'I sensori che monitorano il reattore numero 4 della centrale nucleare di\xa0Chernobyl, esploso nel 1986, hanno registrato un aumento del numero di neutroni, segnale di una reazione di fissione nucleare in corso. Maxim Saveliev, dell’Istituto\xa0per i problemi di sicurezza degli impianti nucleari di\xa0Kiev, ha dichiarato: «Ci sono molte incertezze, ma non possiamo escludere la possibilità di un incidente, anche se il conteggio dei neutroni aumenta lentamente». Una situazione che Neil Hyatt, chimico dei materiali nucleari dell’Università di Sheffield, citato dalla rivista americana Science, ha descritto così: «È come se ci fossero dei tizzoni in un barbecue». \n', 'Ma cosa potrebbe essere successo? Quando nel 1986 si sciolse il\xa0nucleo del reattore numero 4,\xa0come raccontato anche nella recente serie televisiva prodotta dalla Hbo, le barre di uranio usate come combustibile e il loro rivestimento di zirconio si riversarono come lava nella\xa0cantina dell’ingresso del reattore,\xa0dove si pietrificarono formando il cosiddetto Fuel containing material (Fmc), all’interno del quale ci sono 170 tonnellate di uranio irradiato. Il sarcofago\xa0di cemento, costruito attorno al reattore un anno dopo l’incidente, col tempo ha lasciato passare l’acqua piovana, un fluido che rallenta i neutroni e quindi aumenta la probabilità di uno scontro con l’uranio, capace di generarne altri a catena attraverso il processo di fissione. In coincidenza con forti piogge, il contatore dei neutroni segnava dei picchi, ma poi tornava ai livelli normali. \n', 'Il nuovo sarcofago d’acciaio costruito sopra la centrale avrebbe dovuto proteggere il reattore anche dall’acqua piovana e così è stato. Ma in alcuni punti i neutroni\xa0hanno ricominciato a crescere, arrivando quasi a raddoppiare in quattro anni, in corrispondenza della stanza 305/2. L’ipotesi è che con l’asciugarsi del Fcm, siano più facili gli scontri fra\xa0neutroni e atomi di uranio. Se così fosse, la reazione di fissione potrebbe accelerare anche esponenzialmente, arrivando a rilasciare energia nucleare in modo non controllato. Non come accadde nel 1986, sottolineano gli scienziati ucraini, ma il processo potrebbe comunque\xa0far crollare alcune sezioni non stabili dell’edificio, rilasciando polvere radioattiva all’interno della nuova struttura di protezione.']"
955,news-530097,"Cresce la tensione nel Donbass, la Russia avverte gli Stati Uniti: «State fuori dalla Crimea»",https://www.open.online/2021/04/14/russia-vs-usa-cosa-sta-succedendo-nel-donbass,2021-04-14 18:18:00,"['Cresce la tensione nel Donbass, la Russia avverte gli Stati Uniti: «State fuori dalla Crimea»\n', '\n', 'Kiev e Mosca si accusano a vicenda di aver violato il cessate il fuoco. Dopo l’ammassamento di truppe russe al confine, il presidente ucraino ha chiesto l’intervento della Nato\n', '«Abbiamo avvertito gli Usa che dovrebbero stare lontano dalla Crimea e dalla nostra costa sul Mar Nero per il loro stesso bene». È questo l’ultimo avvertimento lanciato da Mosca a Washington a seguito dell’escalation di tensioni nella regione orientale del Donbass. All’ammassare, da parte della Russia, di truppe al confine con l’Ucraina, gli Stati Uniti hanno risposto inviando navi da guerra nel Mar Nero. Un’azione che Mosca ha visto come una provocazione. Da circa un mese sia Washington che Kiev accusano Mosca di aver violato il cessate il fuoco nel Donbass, la regione che si è di fatto annessa alla Russia nel 2014 in via unilaterale senza un riconoscimento da parte di Kiev. Negli ultimi anni Mosca ha continuato a sostenere militarmente i separatisti del Donbass con armi e combattenti.\n', 'Gli accordi per il cessate il fuoco\n', 'Gli accordi firmati a Minsk tra i separatisti filo-russi e l’amministrazione di Kiev prevedevano un cessate il fuoco e lo scambio di prigionieri. In aggiunta, la firma consentiva al governo ucraino di apportare un emendamento costituzionale che avrebbe fornito uno status speciale al Donbass.\xa0Ma l’attuazione di quegli accordi è stata ostacolata da molteplici violazioni del cessate il fuoco per le quali le due parti hanno continuato ad accusarsi nel corso degli ultimi anni. Da un mese, la tensione è però al massimo. «Il considerevole ammasso militare della Russia è ingiustificato, inspiegabile e profondamente preoccupante. La Russia deve porvi fine, fermare le sue provocazioni e ridurre immediatamente l’escalation», ha dichiarato il 13 aprile Jen Stoltenberg, segretario generale della Nato. \n', 'Qual è il ruolo della Turchia?\n', '«Crediamo che la crisi attuale vada risolta con mezzi pacifici e diplomatici sulla base dell’integrità territoriale ucraina e del diritto internazionale», ha invece dichiarato nei giorni scorsi Recep Tayyip Erdogan. Il presidente turco ha incontrato la scorsa domenica il presidente ucraino Volodymyr Zelensky, in un incontro in cui Ankara ha rafforzato il suo ruolo di mediatrice all’interno della crisi ucraina. Sin dal 2014, la Turchia si è opposta all’annessione, anche a causa della presenza in Crimea dei tartari, una popolazione di etnia turca anch’essa contraria al risultato del referendum. Per Ankara la Crimea rappresenta poi un’importante zona di influenza visto il suo affacciarsi sul Mar Nero. Come membro della Nato, e visto anche il suo rapporto ambiguo con la Russia, anche in Libia, la posizione di mediazione portata avanti da Ankara non è stata ostacolata nè dall’Europa né dagli Stati Uniti.\n', 'Lo scontro Usa-Russia\n', 'Intanto, proprio dal fronte americano, il presidente Joe Biden ha chiesto alla controparte russa, Vladimir Putin, di allentare le tensioni. Washington ha ribadito «l’incrollabile impegno degli Usa verso la sovranità e l’integrità territoriale dell’Ucraina». Al momento però non sembra che né Kiev, né Mosca vogliano arrivare a un vero scontro. Ma la tensione rimane alta per un conflitto che a partire dal 2014 ha fatto più di 13 mila vittime.']"
956,news-461781,"Ucraina, tensione e scontri dopo la condanna del leader di estrema destra. Allarme Osce: violazioni a Donetsk – Il video",https://www.open.online/2021/02/24/ucraina-scontri-condanna-sternenko-attivista-estrema-destra-video,2021-02-24 16:50:00,"['Ucraina, tensione e scontri dopo la condanna del leader di estrema destra. Allarme Osce: violazioni a Donetsk – Il video\n', '\n', 'Scontri in diverse città del Paese dopo la condanna a 7 anni a Serhiy Sternenk, capo del gruppo paramilitare neonazista Settore Destro\n', 'Aumenta la tensione in Ucraina. Dopo la condanna dell’attivista e leader del ramo di Odessa di “Settore Destro” (partito politico e organizzazione paramilitare ucraina di estrema destra), Serhiy Sternenko, si sono registrati scontri tra manifestanti e polizia nella città di Lviv, a ovest del Paese, dove agenti in assetto antisommossa hanno caricato la folla. Sternenko è stato condannato a 7 anni e tre mesi di carcere per sequestro, rapina e possesso illegale di armi, con la confisca di metà dei propri beni. Proteste a favore del rilascio dell’attivista del gruppo d’ispirazione neonazista anche a Odessa e nella capitale Kiev. L’equilibrio in Ucraina è messo sotto pressione anche dalle ingerenze militari nella regione di Donetsk, dove da settimane si aggiungono quelle che vengono definite violazioni dei separatisti filo-russi nonostante il cessate il fuoco. Dall’Osce (Organizzazione per la sicurezza e la cooperazione in Europa), infatti, denunciano l’aumento giornaliero delle violazioni, «circa 204 solo tra il 19 e il 21 febbraio». La media fino alla settimana precedente era di tre violazioni al giorno. \n', 'Video: Instagram/PopularFront']"
957,news-403902,Lascia l’ospedale e non segue i consigli dei medici: muore di Covid a 33 anni l’influencer negazionista,https://www.open.online/2020/10/18/morto-influencer-dmitriy-stuzhuk-positivo-covid-negazionista,2020-10-18 20:12:00,"['Lascia l’ospedale e non segue i consigli dei medici: muore di Covid a 33 anni l’influencer negazionista\n', '\n', 'Si era sentito male in Turchia, è stato ricoverato a Kiev e sottoposto all’ossigeno. Il suo errore è stato lasciare l’ospedale\n', 'Si chiamava Dmitriy Stuzhuk, l’influencer ucraino 33enne morto a seguito di una complicanza dovuta alla Covid-19. Giovane, sportivo e idolo del mondo del fitness, Dmitriy era un convinto negazionista, come spiegava spesso al suo milione di follower su Instagram. Come altri che hanno messo in dubbio la pericolosità del virus, dichiarava che «muoiono soltanto gli anziani» e coloro che soffrono di gravi patologie.\n', '\n', 'Quando ha capito di aver contratto il virus, si trovava in Turchia. Nel cuore della notte ha iniziato a sentire il collo gonfio e difficoltà nel respirare. Il giorno successivo ai suoi sintomi si era aggiunta anche la tosse. Al suo ritorno in Ucraina, visti i sintomi, ha deciso di sottoporsi al test. Risultato positivo, è stato ricoverato e sottoposto all’ossigenazione visto il basso livello di ossigeno nel sangue. Dmitriy avrebbe anche lasciato l’ospedale prima del tempo necessario per completare le cure. \n', 'Ex marito di un’altra negazionista, l’influencer Sofia Stuzhuk seguita da oltre 5 milioni di utenti su Instagram, nel suo ultimo post si lamentava del servizio offerto in ospedale dove mancavano beni di prima necessità e addirittura il cibo. Stufo, si era fatto dimettere con la promessa di seguire la terapia da casa senza tenere conto che potevano giungere delle complicanze. Nei giorni successivi su Instagram aveva pubblicato delle story in cui si faceva un bagno caldo nell’acqua salata e dichiarava di stare meglio in movimento, ignorando di fatto il riposo a letto.\n', 'Aveva sottovalutato nuovamente il virus, dopo aver ammesso la sua pericolosità. La sera del 15 ottobre 2020, il giorno dopo il suo ultimo post Instagram con le foto del ricovero a Kiev, il suo cuore non ha retto – ritenuto debole dai medici [1–2–3] – ed è stato portato privo di sensi in terapia intensiva nel tentativo di salvarlo. Niente da fare, il 16 ottobre la moglie ha annunciato in un post Instagram la sua morte. Dmitriy ha lasciato anche tre figli.\n', 'La coppia aveva sostenuto durante il corso del 2020 – in particolare Sofia in un post Telegram – le varie teorie di complotto sul nuovo Coronavirus, sostenendo in parte che si trattava di una semplice influenza e che fosse stato creato in laboratorio nel 2015, forse seguendo la bufala generata a causa del video di TG Leonardo diventato virale in tutto il mondo a seguito del suo rilancio a marzo.\n', 'In un post Facebook, il giornalista ucraino Yuriy Romanenko racconta gli ultimi momenti dell’atleta invitando gli utenti a prendere sul serio la pericolosità del virus, di essere più ragionevoli e di prendersi cura di se stessi e dei propri cari. Tutto il contrario di ciò che aveva fatto Dmitry.']"
958,news-402762,"«The Wrong Place», il documentario che potrebbe riaprire il caso sulla morte di Andrea Rocchelli, il fotoreporter ucciso in Ucraina nel 2014",https://www.open.online/2020/09/29/the-wrong-place-documentario-morte-andrea-rocchelli-fotoreporter-ucraina,2020-09-29 09:24:00,"['«The Wrong Place», il documentario che potrebbe riaprire il caso sulla morte di Andrea Rocchelli, il fotoreporter ucciso in Ucraina nel 2014\n', '\n', 'Al via a Milano il processo di appello. Solo una persona è stata accusata dell’omicidio del fotoreporter e del suo interprete: Vitaly Markov, condannato a 24 anni. Ma secondo gli autori del documentario, probabilmente non è stato il suo plotone a uccidere i due\n', 'Il 29 settembre inizia il processo di appello a Milano nei confronti di Vitaly Markov, ex soldato dell’esercito ucraino condannato in primo grado per l’uccisione del fotoreporter Andrea Rocchelli e il suo interprete Andrei Mironov, che morivano il 24 maggio 2014 nell’Ucraina orientale, sul fronte tra l’esercito ucraino e i separatisti filo-russi. Markov, anche lui cittadino italiano, è stato condannato in primo grado a 24 anni dal tribunale di Pavia, la città dove è nato Rocchelli, per aver ordinato agli uomini del suo plotone di aprire il fuoco contro i due giornalisti. Allora, gli investigatori che indavagano sulla sua morte si erano basati su un articolo pubblicato dal Corriere della Sera che conteneva alcune imprecisioni. Anche questa volta una ricostruzione giornalistica potrebbe fare la differenza.\n', 'Il posto sbagliato \n', 'Mentre a Milano inizia il processo, al Maidan Museum di Kiev è stato proiettato per la stampa il documentario The Wrong Place (Il posto sbagliato), realizzato nel corso di un anno dalla giornalista ucraina Olga Tokariuk e i colleghi italiani Danilo Elia e Ruben Lagattolla, insieme al regista Cristiano Tinazzi. Il lavoro tenta di ricostruire la dinamica dell’uccisione dei due giornalisti e il posizionamento delle forze sul campo, cosa che non è stata fatta durante le indagini: gli inquirenti, che non erano stati nel Donbass, si erano basati princalmente sulle immagini di Google Earth. Geomappando l’area interessata, gli autori del docufilm sono giunti a una conclusione: Rocchelli e Mironov probabilmente sono stati vittime di fuoco incrociato. \n', 'Anche se nell’articolo del Corriere pubblicato poco dopo la loro morte venivano riportate le dichiarazioni di un capitano dell’esercito ucraino che raccontava di aver ordinato di sparare contro i due giornalisti, gli autori del documentario sostengono che Markiv – arrestato in Italia nel 2017 mentre rientrava per far visita alla famiglia – in quel momento si trovava troppo lontano. Possibile dunque, come ha sostenuto il governo ucraino, a differenza del Cremlino, che ad uccidere i due giornalisti siano stati i filorussi. Come ha scritto Olga Tokariuk su Twitter, «La giustizia per i giornalisti Rocchelli e Mironov, morti in guerra nell’Ucraina orientale nel 2014, è molto importante. Così come lo è anche il giusto processo per il soldato ucraino Markiv, condannato a 24 anni per il loro omicidio sulla base di prove indirette. Spero che la nostra indagine faccia più luce».']"
959,news-378946,"Coronavirus, contagiata l’ex premier ucraina Tymoshenko: è in gravi condizioni",https://www.open.online/2020/08/23/coronavirus-contagiata-lex-premier-ucraina-tymoshenko-e-in-gravi-condizioni,2020-08-23 19:10:00,"['Coronavirus, contagiata l’ex premier ucraina Tymoshenko: è in gravi condizioni\n', '\n', 'La notizia è stata confermata dalla sua portavoce. L’Ucraina ha registrato un forte aumento delle infezioni questa settimana, con 2.328 nuovi contagi il 22 agosto\n', 'L’ex premier ucraina Yulia Tymoshenko è in gravi condizioni dopo essere risultata positiva al Coronavirus. Lo riportano diversi media internazionali, tra cui Bloomberg. La notizia è stata confermata dalla sua portavoce Marina Soroka, che non ha tuttavia reso noto se Tymoshenko, 59 anni, sia o meno ricoverata. Stando alle prime informazioni, sarebbero ammalati anche la figlia di Tymoshenko, Yevgenia, e il marito Artur Chechetkin. L’Ucraina ha registrato un forte aumento delle infezioni questa settimana, con 2.328 nuovi casi segnalati sabato 22 agosto. Il numero complessivo di infezioni ha raggiunto 104.958 e sono 2.271 i morti.']"
960,news-362078,A Chernobyl c’è la chiave per la vita su Marte: cosa possono insegnare i funghi che assorbono le radiazioni,https://www.open.online/2020/07/29/chernobyl-chiave-vita-marte-cosa-possono-insegnare-funghi-assorbono-radiazioni,2020-07-29 07:31:00,"['A Chernobyl c’è la chiave per la vita su Marte: cosa possono insegnare i funghi che assorbono le radiazioni\n', '\n', 'Trovati sul reattore nel 1991, cinque anni dopo la tragica esplosione, i funghi neri continuano a stupire gli scienziati\n', 'Uno scudo per le radiazioni. E arriva proprio da Chernobyl, tragico scenario di uno dei più disastrosi incidenti nucleari della storia. La scoperta dello studio pubblicato su New Scientist, e riportato dal Daily Mail, è quasi incredibile come la stessa descrizione dei ricercatori che lo hanno portato avanti. « È la chiave per vivere su Marte», hanno detto, riferendosi al fungo sviluppatosi all’interno del reattore nucleare distrutto nell’esplosione del 1986.\n', 'Vita su Marte\n', 'Il gruppo di ricercatori dell’Università di Standford ha analizzato il fungo scoperto già nel 1991, cinque anni dopo l’incidente. Le radiazioni mortali vengono assorbite e convertite in energia. Non solo. Gli studiosi spiegano che «uno strato del fungo di circa 21 centimetri di spessore potrebbe in gran parte negare l’equivalente dose annuale dell’ambiente di radiazione sulla superficie di Marte». Più semplicemente, potrebbe permettere di vivere su Marte, finora pianeta inaccessibile a causa del suo elevato livello di radioattività. \n', '«In grado di ricrescere in pochi giorni» \n', 'Gli scienziati, quindi, spiegano come il fungo sia stato già in grado di assorbire i dannosi raggi cosmici sulla Stazione Spaziale Internazionale e che quindi potrebbe essere utilizzato potenzialmente per le future colonie sul Pianeta Rosso. «Ciò che rende fantastico il fungo è che hai solo bisogno di pochi grammi per iniziare», ha detto a\xa0New Scientist uno degli autori dello studio,\xa0Nils Averesch: «si auto-replica e si auto-guarisce, quindi anche se c’è un bagliore solare che danneggia significativamente lo schermo radioattivo, sarà in grado di ricrescere in pochi giorni».\n', 'Oltre a non morire, il Cryptococcus neoformans, questo il nome scientifico del fungo anti-radiazione, cresce verso i raggi tossici, come se fosse attratto da essi. Una vera e propria radiosintesi che, dicono gli scienziati, «potrebbe avere potenzialità rivoluzionarie».']"
961,news-357542,"Ucraina, arrestato il sequestratore del bus. Il presidente Zelensky aveva esaudito una delle sue richieste",https://www.open.online/2020/07/21/ucraina-arrestato-il-sequestratore-del-bus-zelensky-aveva-esaudito-le-sue-richieste-consigliare-alla-nazione-un-film-con-joaquin-phoenix,2020-07-21 23:05:00,"['Ucraina, arrestato il sequestratore del bus. Il presidente Zelensky aveva esaudito una delle sue richieste\n', '\n', 'L’uomo di 44 anni nato in Russia aveva alle spalle due condanne a dieci anni per frode e possesso illegale di armi\n', 'Le forze dell’ordine hanno arrestato il sequestratore che questa mattina aveva preso in ostaggio i passeggeri di un autobus a Lutsk. L’uomo – entrato sul bus con un’arma automatica, una granata e due bombe – aveva chiesto a leader religiosi, ministri, presidenti di tribunale, procure e parlamentari di registrare dei video su YouTube in cui dichiaravano di essere terroristi legalizzati. L’assalitore è un pregiudicato ucraino nato in Russia di 44 anni: si chiamerebbe Maksim Krivosh e avrebbe alle spalle due condanne e dieci anni dietro le sbarre «per una serie di gravi reati», tra cui frode e possesso illegale di armi. Poco prima dell’arresto aveva rilasciato tre ostaggi, dopo che il presidente ucraino Volodymyr Zelensky aveva esaudito la sua richiesta: pubblicare su Facebook un breve video in cui invitava a guardare il documentario Earthlings sullo sfruttamento degli animali narrato da Joaquin Phoenix. L’uomo aveva minacciato di far esplodere degli ordigni se le sue richieste non fossero state soddisfatte. ']"
962,news-352844,"La vita sospesa dei bambini di Chernobyl bloccati dal Covid: «Fateci tornare, quelle in Italia sono le nostre famiglie» – Il video",https://www.open.online/2020/07/16/vita-sospesa-bambini-chernobyl-bloccati-covid-fateci-tornare-italia-famiglie,2020-07-16 07:45:00,"['La vita sospesa dei bambini di Chernobyl bloccati dal Covid: «Fateci tornare, quelle in Italia sono le nostre famiglie» – Il video\n', '\n', 'Le misure straordinarie anti Covid hanno sospeso i viaggi terapeutici che aiutano i bambini delle zone colpite dalla catastrofe nucleare a disintossicarsi dalle scorie radioattive\n', 'Libertà, famiglia, possibilità. Quando i ragazzi di Chernobyl parlano dell’Italia, le parole che pronunciano più spesso sono queste. Tutto accompagnato da un grande sorriso che però si spegne, quando spiegano che quest’anno i programmi d’accoglienza terapeutica non ci sono più e che dovranno rimanere lì, nelle case famiglia in Ucraina e Bielorussia, «perché il Covid-19 ha contagiato troppe persone». \n', 'Viaggi di risanamento. È così che vengono chiamati i mesi che i bambini e ragazzi ucraini e bielorussi, provenienti dalle aree colpite dalla catastrofe nucleare di Chernobyl del 1986, trascorrono in Italia, tra l’affetto e la cura di famiglie affidatarie. Più di 35.000 minori arrivano dai territori contaminati per disintossicarsi dalle scorie radioattive, tra cui Cesio e Plutonio, tracce ancora troppo presenti di una tragedia indelebile, assorbite nell’organismo anche della generazione successiva al disastro. Il programma è iniziato per i bambini di allora e delle generazioni successive, anche se accompagna nella crescita quelli che nel frattempo diventano ragazzi. E anche chi oggi è un giovane adulto in molti casi ha tenuto un contatto più o meno stretto con le famiglie italiane. \n', 'Dasha: «Ho sentito subito disperazione»\n', 'Dasha è una “bambina” di Chernobyl. Ha quattordici anni, in casa-famiglia da quando ne aveva cinque. Viene da Aleksandrovka, 40 km dal luogo del disastro nucleare di 34 anni fa. Dall’Ucraina racconta di come ha saputo che quest’anno non sarebbe potuta partire per riabbracciare quella che, a tutti gli effetti, è la sua famiglia: «Ci hanno detto che era tutto bloccato per il Covid-19, e che non sarei potuta partire. Quello che ho sentito da subito è stata disperazione». \n', 'Quando Dasha pensa che, in condizioni normali, sarebbero stati già due i mesi trascorsi con la sua “mamma” e il suo “papà” in Italia, non riesce a trattenere il pianto. «Ci sentiamo quasi ogni giorno tramite WhatsApp, pensavano che sarebbero potuti venire loro qui da me, ma non è stato possibile neanche questo», racconta. Quest’anno sarebbe stato ancora più urgente partire. Ad aprile le aree circostanti la vecchia centrale nucleare hanno cominciato a bruciare. Un incendio boschivo che è andato avanti per giorni e che è si è esteso in modo pericoloso per 40 mila ettari attorno alla zona del disastro.\n', 'Lo stop al confine\n', 'Le misure straordinarie anti Coronavirusdisposte in Ucraina e Bielorussia, ma anche in Italia, hanno sospeso ogni programma di accoglienza. Nonostante il parere positivo da parte del Ministero della Salute e degli Affari Esteri sulla ripresa dell’accoglienza lo scorso 25 giugno, i viaggi non sono mai ripresi. La Bielorussia (che per la vicinanza geografica è sempre stata coinvolta nei programmi di assistenza post catastrofe nucleare) non è rientrata nella lista dei Paesi fuori zona Schengen a cui è stato permesso di far circolare di nuovo i propri cittadini all’interno dell’Unione Europea. \n', 'Situazione altrettanto complicata anche per l’Ucraina, che fino al 15 giugno aveva inserito l’Italia nei Paesi della “zona rossa”, quelli a cui chiudere il confine, distinti dalla “zona verde” secondo il numero di casi attivi di Covid-19 su 100mila abitanti. Dal 22 giugno l’Italia è poi rientrata nella “zona verde”, condizione che le autorità ucraine hanno considerato fin da subito soggetta a variazioni, a seconda dell’evoluzione del quadro epidemiologico. In tutto ciò i programmi di risanamento non sono mai stati sbloccati. «Il Consiglio Europeo ha previsto che, in situazioni di particolare importanza e valore sociale, si possa fare comunque ingresso in un Paese dell’Ue. \n', 'Nonostante si tratti di viaggi umanitari, il Comitato dei Minori ha comunicato con una mail, ad alcune Associazioni che si occupano di accoglienza, la sospensione dei progetti per tutta l’estate», denuncia il gruppo Famiglie Accoglienti. «Ogni anno migliaia e migliaia di famiglie accolgono in tutta Italia, durante l’estate e nel periodo natalizio, i bambini orfani», continuano le Famiglie, «che nel nostro Paese intraprendono un percorso di risanamento fisico e psicologico. \n', 'Fisico, grazie ad una corretta alimentazione e all’aria incontaminata, che permette loro di ridurre gli effetti delle radiazioni del disastro nucleare di Chernobyl, e psicologico perché vivono il valore dell’amore incondizionato che una famiglia può regalare». La lettera con cui le Famiglie Accoglienti si appellano alle autorità chiede l’apertura di un tavolo tecnico che valuti la ripartenza di bambini e ragazzi a partire già dal mese di agosto. \n', 'Nel frattempo Dasha chiude gli occhi e\n', 'immagina di essere già in Italia, «con la mia famiglia a scherzare e parlare\n', 'tutti attorno a un tavolo, come fosse Natale». Parla di «possibilità nuove,\n', 'cose da poter vedere e scoprire che qui non mi fa vedere nessuno» e degli\n', 'abbracci che quando arriva nella sua casa in Puglia, la accolgono. «Ti fanno\n', 'sentire proprio … bene», spiega portandosi le mani al cuore. \n', 'In Italia c’è Francesco Galeano, il “papà”, che insieme a tutta la famiglia, aspetta Dasha con impazienza. «È la mia terza figlia a tutti gli effetti. Quando abbiamo dovuto comunicarle il problema dei viaggi sospesi è stata molto dura. Pensarla lontano da noi e dalle cure che possiamo offrirle è un dolore costante», racconta. La famiglia di Francesco accoglie Dasha da sette anni. «Un’esperienza di vita e un legame speciale che in questo momento è messo a dura prova. Speriamo possa ripartire tutto almeno per il periodo invernale», continua Francesco.\n', 'La nuova vita di Vova\n', 'E a spiegare le difficoltà c’è anche il dott. Renato Nuzzolo, medico e fondatore della Onlus Fratello Sole, che da più di dieci anni si occupa dei “bambini di Chernobyl”, coinvolgendo in una catena di solidarietà la gran parte delle regioni italiane. «Per questi ragazzi poter venire in Italia significa spesso riuscire a salvarsi da condizioni difficilissime, in primis cliniche, e poi ovviamente anche psicologiche e sociali». \n', 'Il dott. Nuzzolo ha vissuto in prima persona l’esperienza di un’accoglienza che si è trasformata in una missione di salvezza. Vova è il bambino che a cinque anni e mezzo entrò a casa sua, ora un ragazzo. «Di un villaggio a 30 km da Chernobyl, lo accolsi in casa in un periodo molto difficile della mia vita, che fu poi stravolta in maniera positiva. Vova aveva seri problemi di udito, così come suo fratello, completamente sordo. La sua famiglia in Ucraina aveva pochissime possibilità di aiutarlo, così come anche il sistema sanitario. Abbiamo fatto ricerche tra le generazioni passate del suo nucleo familiare, nessun caso del genere. Una mutazione genetica dovuta al disastro nucleare, come se ne vedono tantissime in quelle zone, e che ha colpito entrambe i bambini nati». Le protesi acustiche ora permettono a Vova di ascoltare il 70-80% di quello che gli succede attorno. «Alla mia famiglia devo tutto», a parlare adesso è lui. \n', 'Vova\n', 'Il tuo browser non supporta il tag iframe\n', 'Ha 28 anni, fa l’informatico e dalla maggiore età ha deciso di studiare e trasferirsi in Italia definitivamente. Per lui l’arrivo in Italia è stata la salvezza anche quando a 20 anni ha scoperto di avere un tumore al mediastino. «Linfoma di Hodgkin è stata la diagnosi del Policlinico di Napoli. Poi il San Matteo di Pavia ha accettato di curarmi. Tra chemioterapie e trapianti di cellule staminali, ho vinto la battaglia». \n', 'La seconda generazione che si ammala – Gli studi \n', 'Il più ampio rapporto scientifico pubblicato dall’ Organizzazione Mondiale della Sanità, riguardante l’impatto a livello sanitario del disastro di Chernobyl, risale a vent’anni dopo l’accaduto. 5.000 tumori tiroidei registrati, 9.000 morti per cancro tra gli evacuati e i residenti delle zone ad alta e bassa contaminazione. 5 milioni le persone che vivono ancora oggi in zone inquinate da materiali radioattivi. \n', 'Lo studio indipendente diretto dal medico e ricercatore bielorusso Yury Bandazhevsky sui bambini delle aree contaminate dell’Ucraina è ancora più recente. Nel 2016 il centro di Ecologia e Salute ha esaminato 3000 bambini e ragazzi riscontrando nell’85% di loro disturbi cardiocircolatori. Nel 55% alterazioni tiroidee, mutazioni genetiche provocate dalle radiazioni ancora presenti. Bandazhevsky ha poi constatato come attraverso gli alimenti i bambini assumessero piccole dosi di Cesio-137, letale per gli organi interni con il passare degli anni. \n', 'Considerati i dati, i viaggi terapeutici per i bambini e i giovani di Chernobyl continuano ad essere di fondamentale importanza. Dalle analisi svolte regolarmente sui bambini ospitati dalla Fondazione “Aiutiamoli a Vivere” con sede in Lombardia e Trentino, si evince come il periodo trascorso in Italia si traduca, nella maggior parte dei casi, in un abbattimento della concentrazione di Cesio-137 nel corpo tra il 30% e l’80%.']"
963,news-329228,"Coronavirus, a Pechino chiudono di nuovo le scuole. Chiusi fino al 21 luglio i confini tra Usa e Canada. Dal Regno Unito un farmaco «salvavita»",https://www.open.online/2020/06/16/coronavirus-news-mondo-16-giugno,2020-06-16 23:40:00,"['Coronavirus, a Pechino chiudono di nuovo le scuole. Chiusi fino al 21 luglio i confini tra Usa e Canada. Dal Regno Unito un farmaco «salvavita»\n', '\n', 'Partono i test a tappeto a Pechino, dopo la scoperta di un cluster che sarebbe partito da un mercato all’ingrosso. Intanto negli Stati Uniti slitta la data dei prossimi Oscar al 25 aprile 2021\n', 'Superano quota 8 milioni i contagi di Coronavirus nel mondo, secondo i dati della Johns Hopkins University. Le vittime invece sono 436.406, con gli Stati Uniti a registrare il maggior numero di decessi con 116.125. Segue il Brasile con 43.959 morti e 888.271 casi e il Regno Unito con 41.821 decessi. Terzo Paese più colpito dalla pandemia per contagi è la Russia con 536.484, seguita dall’India con 332.424 infezioni.\n', 'Cina\n', 'Pechino, in Cina, ferma di nuovo le lezioni in aula, per combattere la crescente seconda ondata di contagi di Coronavirus. Tra l’11 e il 15 giugno sono stati infatti accertati 106 casi di trasmissione locale di contagio da Covid-19. Da domani quindi si fermano nuovamente nella capitale cinese le scuole primarie, ma anche le medie e superiori. Il livello di “risposta all’emergenza” sanitaria è stato alzato da 3 a 2.\n', '«È\xa0consigliabile lavorare da casa, ma non verranno fermati il lavoro normale e la produzione», dicono le autorità. Tutti coloro che risiedono nelle aree che sono state etichettate come a rischio non possono lasciare la città.\n', 'Quarto giorno di allerta per il paese, dove sono stati registrati 40 nuovi contagi, 27 nella sola capitale Pechino e 4 nella vicina provincia dell’Hubei, primo focolaio dell’epidemia. Continua a restare sotto massima osservazione il cluster di Pechino, da quando lo scorso sabato sono stati scoperti sei casi in un mercato di Xinfadi, a Nord-Ovest della città. Negli ultimi giorni le autorità locali hanno imposto la quarantena a una decina di quartieri. \n', 'Sospese da ieri 15 giugno tutte le attività sportive e gli eventi culturali. Per contenere e isolare il cluster, le autorità cinesi hanno avviato un massiccio programma di test su decine di migliaia di persone, come riporta il Guardian, dopo che anche l’Organizzazione mondiale della Sanità ha comunicato che i casi confermati finora sono almeno 100.\n', 'Canada e Usa\n', 'Canada e Stati Uniti estenderanno al 21 luglio la chiusura dei loro confini, come misura per contrastare il contagio del Coronavirus. Lo ha annunciato in conferenza stampa il primo ministro canadese Justin\xa0Trudeau. «Questa è una decisione importante che terrà al sicuro le persone di entrambi i nostri paesi», ha detto\xa0Trudeau, secondo quanto riporta l’emittente canadese Ctv. \n', 'In base all’accordo, restano quindi vietati i viaggi turistici e le visite transfrontaliere, mentre saranno ammessi i trasporti commerciali e lo spostamento degli operatori sanitari. È la terza volta che l’accordo viene prorogato dopo essere stato stato adottato per la prima volta a marzo. L’attuale proroga delle restrizioni alle frontiere scadrà il 21 giugno. \n', 'La cerimonia degli Oscar è stata rinviata al 25 aprile 2021, dopo una riunione via Zoom del Board of governors, l’organo decisionale dell’Academy. Lo slittamento di due mesi dalla data tradizionale, il 28 febbraio, punta a venir incontro all’industria cinematografica, sostanzialmente bloccata per la pandemia. \n', 'Il Board ha anche esteso la finestra per l’accesso alle nomination dei titoli, comprendendo quindi i film usciti dal 31 dicembre 2020 al 28 febbraio 2021, in previsione di un eventuale nuova ondata nell’autunno di quest’anno. \n', 'Non è la prima volta che la cerimonia più importante di Hollywood viene rinviata. L’ultimo precedente risale al 1981, dopo il tentato assassinio dell’allora presidente americano Donald Reagan. Prima ancora era accaduto nel 1968, dopo l’omicidio di Martin Luther King. Il primo caso era stato nel 1938, a seguito dell’alluvione di Los Angeles. \n', 'Regno Unito\n', 'Dal Regno Unito arriva un farmaco economico che potrebbe salvare la vita ai pazienti con sintomi gravi di Covid-19. Il principio attivo si chiama desametasone e fa parte della lista di potenziali farmaci oggetto di studio, per accertarne la reale efficacia e sicurezza. Lo ha annunciato la Bbc con un articolo di Michelle Roberts. \n', '«Un farmaco economico e ampiamente disponibile chiamato desametasone può aiutare a salvare la vita ai pazienti gravemente malati di coronavirus – scrive l’autore – Riduce di un terzo il rischio di morte per i pazienti sottoposti a ventilazione. Per quelli con ossigeno, ha tagliato le morti di un quinto».\n', 'Non era mai successo, in 68 anni di regno. La Regina Elisabetta\xa0non presenzierà alle corse dei cavalli del Royal Ascot. Quest’anno la monarca 94enne non parteciperà alle gare a causa della pandemia di\xa0Coronavirus. Il Royal Ascot è una delle competizioni di più alto profilo nel Regno Unito, insieme a Wimbledon per il tennis e l’Open Championship per il golf. La\xa0regina\xa0è in isolamento al Castello di Windsor con il marito di 99 anni, il Principe Filippo, da tre mesi, e il maniero dista dall’ippodromo Ascot a malapena 20 minuti \n', 'Ungheria\n', 'Il parlamento ungherese ha approvato una legge per ritirare i poteri speciali\xa0concessi al premier Viktor Orban per affrontare l’emergenza sanitaria.\xa0Il leader di Fidesz aveva ottenuto poteri straordinari a fine marzo. Una mossa che aveva scatenato un dibattito politico all’interno dell’Ue sulla deriva autoritaria del governo di Budapest. \n', 'Giappone\n', 'Inizialmente in programma per questa estate, le olimpiadi di Tokyo sono state posticipate al 2021. Ma secondo un membro del consiglio direttivo del comitato organizzatore dei giochi giapponesi, l’evento potrebbe subire ulteriormente posticipato. «La priorità principale è fare uno sforzo unito per tenerli nell’estate del 2021», ha detto Haruyui Takahashi al quotidiano sportivo Nikkan Sports.\xa0«Se ciò non fosse possibile – ha aggiunto – dovremmo ricominciare ad agire per ottenere un altro ritardo». \n', 'Russia\n', 'Il numero totale di casi di Coronavirus in Russia ha superato le 545mila unità. Nelle ultime 24 ore sono stati registrati 8.248 nuovi casi nel Paese e 193 vittime. Il bilancio dei decessi è arrivato a 7.284. Il numero invece delle persone guarite è di 9.767. Il 15 giugno il premier russo Mikhail Mishustin ha dichiarato che la situazione COVID-19 nel Paese «sta gradualmente migliorando».\n', 'Ucraina\n', 'La moglie del presidente ucraino, Olena Zelenska, è stata ricoverata in ospedale dopo essere risultata positiva al Coronavirus. Le sue condizioni sono stabili, ha detto il portavoce del presidente. Il marito Volodymyr Zelenskiy e i loro due figli sono risultati negativi al tampone.\n', 'Thailandia\n', 'Nessun nuovo caso di contagio in Thailandia o decessi. Il Paese del sud-est asiatico ha registrato un totale di 58 decessi dall’inizio dell’epidemia e 3.135 casi. Di questi le persone guarite sono 2.993. Gli ultimi contagi riscontrati vengono da cittadini thailandesi di ritorno dall’estero, ha chiarito Panprapa Yongtrakul, portavoce del Centro amministrativo Covid-19 del governo.']"
964,news-308970,Coronavirus. Il video dei poliziotti ucraini che si rifiutano di contrastare il popolo? È del 2014,https://www.open.online/2020/05/20/coronavirus-video-poliziotti-ucraini-rifiutano-contrastare-popolo-2014,2020-05-20 09:21:00,"['Coronavirus. Il video dei poliziotti ucraini che si rifiutano di contrastare il popolo? È del 2014\n', '\n', 'Il video, pubblicato senza data, farebbe pensare che gli agenti si rifiutano di bloccare le proteste contro i lockdown imposti dal governo\n', 'Il 16 maggio 2020 la pagina Facebook Dimissioni del governo giallo-rosso, pubblica un video con la seguente descrizione: «Gli agenti di polizia di Odessa (Ucraina) si sono rifiutati di reprimere la manifestazione di protesta dei propri concittadini. Onore a loro!». Non viene riportata una data dell’accaduto, solo il nome della città di Odessa rendendo il post fraintendibile.\n', 'Risulta, leggendo i commenti, che sia di fatto utile ad alcuni utenti per sostenere che le Forze dell’Ordine dovrebbe prendere esempio, così come prendere eventualmente le parti della popolazione contro il Governo italiano per la gestione dell’emergenza Coronavirus.\n', 'Il video non è recente, circolava già nel 2014 come possiamo vedere dalla pubblicazione del canale Youtube Optrex:\n', 'Risulta curioso come questo video, di fatto vecchio, sia stato riproposto e reso virale non da un influencer di turno, ma dai vari account QAnon disseminati per il web.\n', 'Non si trattava di una semplice protesta. Il fatto è avvenuto il 4 maggio 2014 quando ad Odessa erano in corso scontri tra i cittadini fedeli all’Ucraina e cittadini ucraini filo-russi. A inscenare l’atto è stato un ristretto gruppo di agenti rispetto a quelli presenti e schierati in zona.']"
965,news-299518,A Chernobyl si muore due volte. Come si sopravvive nella “terra di mezzo” dopo gli incendi dell’ultimo mese,https://www.open.online/2020/05/07/chernobyl-morte-sopravvive-terra-mezzo-incendi,2020-05-07 06:08:00,"['A Chernobyl si muore due volte. Come si sopravvive nella “terra di mezzo” dopo gli incendi dell’ultimo mese\n', '\n', 'Nonostante la visibilità guadagnata grazie all miniserie su Chernobyl, gli abitanti dei villaggi della zona si sentono più abbandonati che mai\n', 'Trentaquattro anni dopo la catastrofica esplosione nella centrale nucleare, un’altra tragedia ha devastato la regione intorno a Chernobyl, in Ucraina. Per tutto lo scorso mese diversi incendi hanno imperversato nelle foreste e nei campi della cosiddetta zona di esclusione, a circa 130 chilometri a Nord di Kiev, sollevando preoccupazioni per i livelli di radioattività nella capitale. Ma non è stato solo l’ambiente a soffrire. La “terra di mezzo” intorno a Chernobyl, infatti, conta ancora diversi villaggi tutt’altro che disabitati. Dopo l’esplosione del reattore 4 nel 1986 e la conseguente contaminazione dell’area circostante, la zona è stata evacuata ma molti abitanti hanno scelto di non rispettare le direttive del governo. Si tratta soprattutto di anziani che hanno fatto ritorno alle loro abitazioni a cui si sono aggiunti altri cittadini che, non avendo una casa in cui vivere, hanno occupato illegalmente alcune tra le numerose strutture abbandonate.\n', 'I villaggi nella “zona di insediamento volontario”\n', 'Nel 2019 la nota miniserie Chernobyl ha dato nuova notorietà alla zona del disastro atomico e alla città fantasma di Pripyat, diventata negli anni una delle più famose mete turistiche dell’Ucraina. Eppure, nonostante la fama e la visibilità internazionale di cui gode l’area, i residenti dei villaggi limitrofi alla zona di esclusione si sentono più abbandonati che mai. Si tratta in particolare di quei cittadini rientrati nella “zona di reinsediamento volontario” grazie ad un programma statale di riqualificazione della regione che prevedeva in origine anche un nuovo sviluppo delle infrastrutture locali. Nei primi anni successivi alla catastrofe, le autorità hanno fornito gas ai villaggi, costruito nuovi impianti idraulici e rinnovato le strade. L’iniziativa si è poi bruscamente interrotta nel 1996 quando l’Ucraina, ormai indipendente, ha terminato i soldi destinati al finanziamento del programma. Da quel momento i borghi hanno cominciato a deteriorarsi, e con loro la qualità della vita di chi li abita: nella maggior parte dei casi senza lavoro, i residenti si affidano soprattutto alla coltivazione della terra, alla caccia nei boschi e alla raccolta di legna per sopravvivere. Alle complicazioni quotidiane di una vita condotta ai margini della società, quest’anno per gli abitanti dei villaggi si sono aggiunti gli incendi che sono arrivati a lambire la zona di esclusione.\n', 'La solitudine degli abitanti locali davanti all’emergenza. «Se lasciamo le nostre case, chi aiuterà a domare le fiamme?»\n', 'Nel piccolo centro abitato di Luhovyky, l’incendio è arrivato la mattina dell’8 aprile. «Ho visto una nuvola di fumo sul lato di Fabrykivka (un villaggio vicino), sono salito in macchina e sono andato dal capo del Consiglio del villaggio per raccontargli del fuoco che si avvicinava alle case», ha detto ad un quotidiano locale Oleksandr Martynenko, proprietario di un negozio di alimentari della zona e tra i residenti che hanno aiutato i vigili del fuoco e le guardie forestali a fermare l’incendio. Vasyl Bilko, a capo del Consiglio del villaggio di Lyhovyky, racconta che le autorità gli hanno chiesto di prepararsi per l’evacuazione. «Ma se lasciamo le nostre case, chi aiuterà a domare le fiamme?», ha risposto. Qualche giorno prima, il 5 aprile, l’incendio era arrivato anche nel villaggio di Stara Markivka. Sono diverse le abitazioni distrutte dalle fiamme, alcune abbandonate già da tempo, altre di proprietà di persone che vivono stabilmente nel borgo. La gente del posto racconta che molti pompieri, guardie forestali e abitanti dei villaggi vicini sono corsi in aiuto per sedare i roghi, che sembravano incontrollabili. Ora che la situazione è rientrata, Stara Markivka è circondato da una foresta bruciata e l’odore di cenere è ovunque. Il 25 aprile Yuri Voleniuk e la moglie Tetiana Romanenko, due residenti della zona, hanno attraversato l’area distrutta alla ricerca di rottami. «Qui non c’è lavoro per me», spiega Voleniuk. «Di solito in estate raccoglievo bacche e funghi nella foresta, ma ora non so cosa fare».\n', 'Nel 1986 c’erano circa un’ottantina di abitazioni a Stara Markivka, oggi ne sono rimaste solo trenta. Recentemente, per la prima volta dopo parecchio tempo, un uomo ha comprato una casa nel villaggio tra lo stupore generale degli abitanti locali, che scherzano sul fatto che bisogna affrettarsi ad acquistare case a Stara Markivka «prima che brucino». Già, perché le fiamme dell’ultimo mese non sono le prime a devastare la regione, anche se Mykola Serhiychuk, una delle guardie forestali che hanno contribuito a spegnere i roghi nel villaggio di Rahivka, ha raccontato al Kiev Post che non ha mai visto un incendio così grande prima d’ora, con cinghiali, volpi e cervi che pur di fuggire dai boschi si avvicinavano senza alcun timore alle persone. Secondo il governo, dal 2 maggio nuovi piccoli incendi sono scoppiati nella zona di esclusione di Chernobyl e nei vicini boschi di Kiev e Zhytomyr, e più di 200 persone sono ancora impegnate a combattere le fiamme.']"
966,news-288384,Chernobyl continua a bruciare e i rischi per la salute aumentano. Non possiamo più fare finta di niente,https://www.open.online/2020/04/21/chernobyl-continua-a-bruciare-e-i-rischi-per-la-salute-aumentano-non-possiamo-fare-finta-di-niente,2020-04-21 07:03:00,"['Chernobyl continua a bruciare e i rischi per la salute aumentano. Non possiamo più fare finta di niente\n', '\n', 'A preoccupare è un possibile fallout radioattivo, visto che nell’area di esclusione sono stati rilevati valori anomali di radioattività dovuti a particelle contaminate da Cesio 137 nell’aria\n', 'Nel pieno dell’emergenza globale del Coronavirus, con i media di tutto il mondo focalizzati sulla crisi sanitaria, un altro disastro è in corso. Chernobyl continua a bruciare, eppure in pochi – e troppo poco – ne parlano. Le fiamme, che vanno avanti da 17 giorni e non accennano a diminuire, hanno ormai piegato i vigili del fuoco locali, che lottano giorno e notte contro diversi incendi che mettono sempre più a rischio la salute dei cittadini. Chi continua a tenere alta l’attenzione sono i residenti e gli attivisti sul posto come Yaroslav Yemelianenko, membro del comitato consultivo pubblico del servizio di emergenza, che ogni giorno condivide sul suo profilo Facebook nuovi video e foto a testimonianza della drammatica situazione nelle foreste attorno all’ex centrale, che nel 1986 fu teatro del peggior incidente nucleare della storia.\n', 'I rischi per l’ambiente e per la salute\n', 'Secondo Greenpeace Russia, l’area coinvolta dai roghi adesso supera i 40mila ettari e le fiamme, dopo essersi indebolite per la pioggia di martedì scorso, sono ripartite con nuova forza nella notte tra il 16 e il 17 aprile, sopratutto nell’area occupata dalla centrale nucleare di Chernobyl.\xa0 Al momento gli incendi più gravi restano ancora al di fuori della zona di esclusione – il più vicino è a 10 km -, ma la situazione meteo di questa settimana non si prospetta favorevole, dato che non sono previste piogge ed è in arrivo un forte vento, che potrebbe favorire la diffusione delle fiamme.\xa0\n', 'Sulla base di immagini satellitari, gli esperti russi di Greenpeace ritengono che «proprio questi incendi abbiano provocato un notevole fumo a Kiev e nei suoi dintorni» e confermano che «Non si prevedono precipitazioni che possano aiutare i vigili del fuoco.\xa0Il vento è previsto principalmente in direzione di Kiev.\xa0Se la direzione del vento cambia, il fumo può raggiungere le città russe». A preoccupare è un possibile fallout radioattivo, visto che nell’area di esclusione sono stati rilevati valori anomali di radioattività dovuti a particelle contaminate da Cesio 137 nell’aria.\n', 'Le istituzioni, però, continuano a non fare chiarezza sui rischi per la salute. Mentre Volodymyr Demchuk, direttore del dipartimento di risposta alle emergenze, ha dichiarato che le radiazioni nella regione di Kiev restano entro i limiti consentiti, gli esperti di Greenpeace hanno evidenziato come in condizioni di smog, qualsiasi ulteriore esposizione ad aria con un alto contenuto di radionuclidi aumenti il rischio di cancro e di altre malattie. Una situazione resa ancora più allarmante dall’epidemia di Coronavirus, che intacca proprio il sistema respiratorio.\n', 'Alle denunce degli attivisti ambientali si sono aggiunte quelle dell’associazione Mondo in Cammino, che dal 2005 aiuta i bambini bielorussi, russi e ucraini colpiti dalle conseguenze dell’incidente nucleare del 1986 a ridurre i danni della radioattività. «Incendi così imponenti possono mobilizzare fino all’’8% del Cesio 137 liberato dall’incidente nucleare del 1986, che si incorpora soprattutto nei bambini, danneggiando le fibre cardiache e provocando già in tenera età infarti, trombosi e ictus», ha detto il presidente della onlus Massimo Bonfatti.\n', 'La noncuranza della politica\n', 'Mentre il ministro della Salute ucraino, Illia Yemets, ha dichiarato che la nube dovuta all’incendio «non comporta una minaccia chimica o radiologica e i livelli delle radiazioni rientrano nei limiti normali», in Bielorussia la situazione è resa ancora più drammatica dall’indifferenza del governo. Il presidente Aleksandr Lukashenko, che ritiene l’emergenza da Coronavirus una “psicosi”, ha lasciato aperto tutto il paese e consiglia ai cittadini di prevenire l’infezione con saune e vodka, mentre gli ospedali sono sempre più pieni di pazienti con polmoniti e problemi respiratori. Una situazione che, sommata agli incendi, rischia di diventare esplosiva.\n', 'La foto, che non si riferisce a Chernobyl, viene da Getty Images']"
967,news-284476,"Domati gli incendi a Chernobyl, dice il governo ucraino. Ma attivisti e Greenpeace denunciano il disastro",https://www.open.online/2020/04/14/domati-gli-incendi-a-chernobyl-dice-il-governo-ucraino-ma-attivisti-e-greenpeace-denunciano-il-disastro,2020-04-14 22:17:00,"['Domati gli incendi a Chernobyl, dice il governo ucraino. Ma attivisti e Greenpeace denunciano il disastro\n', '\n', 'Dalle immagini satellitari si evince che le fiamme sono tutt’altro che sotto controllo e, anzi, si avvicinano sempre di più al sito di stoccaggio di materiale radioattivo\n', 'Le fiamme nella cosiddetta area di alienazione dell’ex centrale nucleare di Chernobyl, che si estende per un raggio di 30 chilometri attorno alla zona dell’incidente avvenuto il 26 aprile del 1986, si sarebbero estinte grazie alla pioggia caduta nella regione a nord di Kiev martedì mattina. Almeno così ha detto il servizio di emergenza ucraino, sebbene gli attivisti che monitorano gli incendi denuncino di non avere accesso all’area e di non poter verificare la gravità della situazione.\n', '«Non ci sono fiamme libere» ma solo una «leggera combustione del suolo della foresta», si legge nella nota diramata dal servizio di emergenza, che precisa che nella zona sono ancora operativi più di quattrocento vigili del fuoco. La tanto attesa pioggia segue le crescenti preoccupazioni legate all’avvicinamento dei roghi alla cittadina di Pripyat, a soli due chilometri dall’ormai inattivo reattore nucleare e dal sito di stoccaggio di materiale radioattivo.\n', 'I dubbi di Greenpeace e degli attivisti\n', 'Eppure Greenpeace non è dello stesso avviso ed evidenzia come dalle immagini satellitari si evinca chiaramente che gli incendi sono molto più estesi di quanto dicono le autorità, mentre il tour operator e membro del comitato consultivo pubblico del servizio di emergenza, Yaroslav Yemelianenko, ha riferito che lui e la sua squadra hanno viaggiato nella zona per portare rifornimenti ai vigili del fuoco, ma un posto di blocco della polizia ha impedito loro di raggiungere l’area di alienazione di Chernobyl.\xa0\n', 'Solo pochi giorni fa, il 13 aprile, Yemelianenko ha pubblicato su Facebook delle foto e un video che mostrano le fiamme e una nuvola di fumo che si alza sopra la carcassa del reattore nucleare dell’Unità 4 di Chernobyl. «La situazione è critica. La zona sta bruciando. Le autorità locali riferiscono che tutto è sotto controllo, ma il fuoco si espande rapidamente sul territorio», scrive nel post, aggiungendo che «l’incendio ha raggiunto Pripyat ed è a due chilometri dal sito di stoccaggio Pidlisny – dove si trovano i rifiuti nucleari più attivi di tutta la zona – e da Chernobyl stessa».\n', 'Ситуація критична. Зона палає. Місцева влада звітує, що все під контролем, але насправді вогонь стрімко захоплює нові…\n', 'I rischi per la salute e gli interessi economici in ballo\n', 'Gli incendi sono iniziati il \u200b\u200b4 aprile e hanno rapidamente coperto un’area di 20 ettari, per poi raggiungere i 35 ettari il il 7 aprile.\xa0Subito dopo sarebbero stati misurati\xa0livelli di radioattività nella zona di circa 16 volte più alti del normale\xa0mentre a un centinaio di chilometri dall’incendio, nella capitale Kiev,\xa0i livelli sarebbero rimasti invariati. Ma se all’inizio la pioggia ha effettivamente aiutato i vigili del fuoco, il vento ha poi finito per contribuire alla diffusione delle fiamme, che destano preoccupazioni sia per le nuvole di fumo radioattivo che potrebbero spingersi sempre più a sud, sia per il danno economico che causerebbero.\xa0\n', 'Da Pripyat, infatti, partono le escursioni turistiche che rappresentano una garanzia per l’economia locale, soprattutto dopo il grande successo della serie di HBO Chernobyl, grazie alla quale quello che è stato il teatro del peggior disastro nucleare della storia è ora la più popolare meta turistica dell’Ucraina. Da quando è uscita la miniserie televisiva, le prenotazioni per le visite guidate “in sicurezza” delle rovine di Pripyat, che nel\xa0 2017 hanno mobilitato 60mila turisti,\xa0hanno registrato un incremento di oltre il 40%.\xa0 \n', 'Le rassicurazioni del governo\n', 'Il governo ucraino chiede di mantenere la calma e lunedì il presidente Volodymyr Zelenskiy ha detto di essere assolutamente trasparente sulla situazione: «Il pubblico deve conoscere la verità ed essere al sicuro», ha dichiarato. Ma Yemelianenko non è l’unico ad accusare il governo di coprire la gravità degli incendi. Il 5 aprile Yegor Firsov, il capo del servizio di controllo ambientale statale, aveva fatto sapere attraverso un post su Facebook che i livelli di radiazione nell’area erano notevolmente al di sopra della norma ma, dopo che dal governo era arrivata la smentita, Firsov ha ritrattato tutto.\xa0']"
968,news-242981,Coronavirus. La falsa email firmata dal Ministero della Salute ucraino e il pericolo di sicurezza informatica,https://www.open.online/2020/02/21/coronavirus-la-falsa-email-del-ministero-della-salute-sui-casi-in-ucraina-e-il-pericolo-di-sicurezza-informatica,2020-02-21 15:36:00,"['Coronavirus. La falsa email firmata dal Ministero della Salute ucraino e il pericolo di sicurezza informatica\n', '\n', 'Ben confezionata e credibile, ma al suo interno contiene due indizi importanti per evitare la trappola\n', 'Qualcuno in Ucraina ha cercato ed è riuscito a diffondere il panico sul coronavirus attraverso una email. Per farlo è stata inviata alle testate giornalistiche ucraine facendo credere che sia stata scritta dal Ministero della Salute nella speranza che diffondessero a loro volta la falsa notizia. Ci potrebbe essere molto di più, nel frattempo il ministro Zoryana Skaletska aveva denunciato il fatto sulla sua pagina Facebook:\n', 'L’email non è collegata direttamente al caso dell’aereo atterrato il 20 febbraio 2020 con i 72 passeggeri provenienti da Wuhan, tutti negativi ai test sul nuovo coronavirus, e la successiva aggressione da parte dei concittadini ucraini. Infatti, il messaggio voleva far credere che ci fossero dei casi già confermati in tre città chiave.\n', 'La falsa email\n', 'Ecco l’email con la traduzione gentilmente fornita a Open:\n', 'Secondo quanto accertato in questo momento in Ucraina ci sono 5 casi confermati di covid-19 (Kiev 2, Lvov 2, Charkiv 1). Nelle rispettive zone sono state avviate le commissioni locali per la gestione dell’epidemia e formulate le linee guida per affrontarla. Al fine di contrastare la diffusione della malattia inoltriamo le informazioni sul coronavirus in allegato. Siete pregati di allertare i vostri parenti e colleghi.\n', 'L’email riporta come mittente l’indirizzo [email\xa0protected] che risulta effettivamente esistente nel sito del Ministero ucraino, rendendola di fatto attendibile. Il 20 febbraio 2020 lo stesso Ministero ha diffuso un comunicato smentendo il contenuto dell’email.\n', 'L’allegato\n', 'Un indizio importante per chi ha fiutato la falsa comunicazione la troviamo verso il finale dell’email, ossia lo strano invito a diffondere la comunicazione «a parenti e colleghi». Risultava strano, molto strano, che il ministero inviasse un allegato compresso (in formato .rar) quando le informazioni vengono rese pubbliche e facilmente consultabili da chiunque nel sito ufficiale.\n', 'Attraverso la già presente psicosi sul nuovo coronavirus la diffusione di una comunicazione di quel genere poteva senz’altro diventare virale e diffondersi attraverso altri canali digitali in tutto il paese. Ha senso, dunque, che i malviventi l’abbiano inviata appositamente alle redazioni dei siti di informazione ucraini, come è accaduto al caporedattore di Glavcom.ua. Si potrebbe parlare di solo procurato allarme? No, per il semplice fatto che l’allegato potrebbe contenere un malware utile a infettare i dispositivi di chi ne apre il contenuto mettendo a rischio il loro lavoro e la loro privacy.']"
969,news-242695,"Coronavirus. Psicosi Ucraina, blocchi e sassi lanciati contro gli autobus dei connazionali tornati dalla Cina – Il video",https://www.open.online/2020/02/21/coronavirus-ucraina-psicosi-blocchi-sassi-lanciati-contro-autobus-da-cina-video,2020-02-21 13:33:00,"['Coronavirus. Psicosi Ucraina, blocchi e sassi lanciati contro gli autobus dei connazionali tornati dalla Cina – Il video\n', '\n', 'I cittadini ucraini tornati dalla Cina, negativi ai test sul coronavirus, sono stati presi d’assalto dai loro connazionali\n', 'I cittadini ucraini che si trovavano a Wuhan, epicentro dell’epidemia del nuovo coronavirus, sono atterrati il 20 febbraio 2020 nell’aeroporto di Kharkiv per essere poi trasferiti per un periodo di quarantena nel centro di Novi Sanzhary, situato nella regione di Poltava dell’Ucraina centrale. Dopo un difficile atterraggio, nel corso del trasferimento sono stati presi d’assalto dai loro connazionali con blocchi e lanci di pietre.\n', 'Un aggressione dovuta alla psicosi, alla paura di portare il virus in Ucraina attraverso le 72 persone appena atterrate, nonostante siano tutte risultate negative al test. Tra questi 27 stranieri, per lo più sudamericani. La polizia, in tenuta antisommossa, ha protetto gli autobus dai contestatori che, nonostante tutto, sono riusciti a colpire i mezzi rompendo i vetri e mandando nel panico i loro concittadini a bordo.\n', 'Il ministro della salute, Zorina Skaletska, ha annunciato su Facebook che si sarebbe messo in quarantena volontaria per 14 giorni in segno di solidarietà per i rimpatriati nel centro di Novi Sanzhary, nelle loro stesse condizioni e nella speranza di dare un segnale per calmare gli animi.\n', 'Nel frattempo, sono ventiquattro le persone arrestate durante gli scontri con la polizia.']"
970,news-211693,«Il presidente non capisce niente di economia». Zelensky rifiuta le dimissioni del premier: «Voglio dargli una seconda possibilità»,https://www.open.online/2020/01/17/il-presidente-non-capisce-niente-di-economia-zelensky-rifiuta-le-dimissioni-del-premier-voglio-dargli-una-seconda-possibilita,2020-01-17 19:26:00,"['«Il presidente non capisce niente di economia». Zelensky rifiuta le dimissioni del premier: «Voglio dargli una seconda possibilità»\n', '\n', '«Volodymyr ha una conoscenza molto primitiva dei processi economici, o comunque una conoscenza semplice», avrebbe detto Goncharuk durante una riunione informale tra alcuni ministri e alti funzionari della banca nazionale\n', 'Aveva presentato le sue dimissioni dopo la bufera scoppiata per un audio diffuso in rete in cui avrebbe criticato il presidente. Ma Volodymyr Zelensky ha detto di voler offrire al primo ministro Oleksiy Goncharuk una «seconda possibilità». «Volodymyr ha una conoscenza molto primitiva dei processi economici, o comunque una conoscenza semplice», avrebbe detto Goncharuk durante una riunione informale tra alcuni ministri e alti funzionari della banca nazionale. La registrazione è finita sul canale YouTube “Come imbrogliare il presidente”, facendo scoppiare le polemiche. Zelensky, pur ordinando di individuare tutte le persone coinvolte nella registrazione, ha rifiutato le dimissioni del suo premier. «Ho deciso di dare una possibilità a lei e al suo governo», ha detto Zelensky durante l’incontro con Goncharuk. ']"
971,news-211254,«Il presidente non capisce niente di economia». L’audio rubato costringe il premier ucraino alle dimissioni,https://www.open.online/2020/01/17/il-presidente-non-capisce-niente-di-economia-audio-rubato-costringe-il-premier-ucraino-alle-dimissioni,2020-01-17 09:45:00,"['«Il presidente non capisce niente di economia». L’audio rubato costringe il premier ucraino alle dimissioni\n', '\n', 'Ora – secondo una nota dell’ufficio di presidenza, il presidente ucraino Volodymyr Zelensky valuterà la lettera di dimissioni presentata dal premier\n', 'Il primo ministro ucraino, Oleksiy Honcharuk, ha rassegnato le sue dimissioni. Ora – secondo una nota dell’ufficio di presidenza, il presidente ucraino Volodymyr Zelensky valuterà la lettera di dimissioni presentata dal premier. «Il premier ucraino ha inviato una lettera di dimissioni a Zelensky il giorno dopo la diffusione di alcune registrazioni in cui il premier criticava la politica economica del presidente», twitta la giornalista della Cnn Mary Ilyushina. «In una dichiarazione, Honcharuk ha detto che questi leak fanno il gioco di “molti gruppi di influenza che cercano di allungare le loro mani sui flussi finanziari”». \n', 'In copertina il primo ministro ucraino, Oleksiy Honcharuk, a destra, e il Segretario di Sicurezza Nazionale e del Consiglio della Difesa ucraino Oleksiy Danilov a una conferenza stampa a Kiev, Ucraina, 8 gennaio 2020. EPA/Oleg Petrasyuk']"
972,news-209446,"Aereo caduto in Iran, il giallo sull’arresto di chi ha diffuso il video del Boeing abbattuto",https://www.open.online/2020/01/14/aereo-caduto-in-iran-arrestata-persona-che-ha-caricato-il-video-del-boeing-abbattuto,2020-01-14 22:39:00,"['Aereo caduto in Iran, il giallo sull’arresto di chi ha diffuso il video del Boeing abbattuto\n', '\n', 'Nariman Gharib, fonte del New York Times e unica persona in contatto con l’autore del video, ha smentito l’ipotesi che si tratti dell’autore del video\n', 'L’unica certezza, a quanto pare, è che una persona è finita agli arresti per la diffusione del video in cui si vede un missile iraniano colpire il Boeing 737 della Ukraine Airlines con 176 persone a bordo. Secondo alcuni si tratterebbe dell’autore del filmano, per altri invece è colui che ha caricato il video.\n', 'È circolata infatti la notizia che la persona arrestata fosse l’autore del video del Boeing abbattuto. Ma Nariman Gharib, fonte del\xa0New York Times\xa0e unica persona in contatto con l’autore del video, ha smentito categoricamente tale ipotesi.\xa0\n', 'Per il Jerusalem Post, che menziona fonti dell’agenzia Reuters, si tratterebbe invece di chi ha caricato il video. Un portavoce dei vertici delle Guardie della rivoluzione avrebbe inoltre riferito che non verranno rilasciati ulteriori dettagli.\xa0\n', 'Gharib, dal suo account Twitter, ha annunciato: «È stata arrestata la persona sbagliata. Chi ha realizzato il video è al sicuro, mentre il Corpo delle guardie della rivoluzione islamica sta orchestrando un’altra menzogna. L’unica cosa vera, in questa storia, è che hanno ucciso 176 passeggeri su un aereo di linea».\xa0\n', 'Gharib, mediante il suo account Twitter, ha altresì chiesto al primo ministro canadese Justin Trudeau di «intervenire sulla questione, e di chiedere il rilascio delle persone arrestate erroneamente». In questo caso, Gharib però parla al plurale, facendo intendere che siano state arrestate più persone, e ribadendo che la fonte originaria sia «al sicuro» e stia bene.\xa0\n', 'Un’ipotesi, quella di più arresti legati alla registrazione e alla diffusione del video dell’abbattimento dell’aereo ucraino, paventata anche da altre fonti che sostengono che sia invece stato arrestato l’autore di un secondo video. Ma a sostegno di tale ipotesi non vi è alcuna fonte certa.\xa0\n', 'To the world, the IRANIAN guy who have recorded and released the first video of Ukrainian airliner jet crash (all 176 passengers are dead) is already arrested by security forces.176 + 1…….#iran#IranWar#FoxNews#PS752 pic.twitter.com/SvFh7JwJEW\n', 'Foto di copertina: Ansa / Abedin Taherkenareh']"
973,news-208919,"Milano, a processo il figlio dell’ex premier ucraino Azarova: accusato di una tangente di 18 milioni di euro",https://www.open.online/2020/01/14/milano-a-processo-il-figlio-dellex-premier-ucraino-azarova-per-tangenti,2020-01-14 11:28:00,"['Milano, a processo il figlio dell’ex premier ucraino Azarova: accusato di una tangente di 18 milioni di euro\n', '\n', 'I pm di Milano accusano Oleksiy Azarova di «intestazione fittizia», relativa al riciclaggio di una tangente ottenuta dal padre\n', 'L’ex parlamentare ucraino, Oleksiy Azarova e figlio dell’ex primo ministro Nikolay, è accusato a Milano di aver riciclato una tangente di quasi 18 milioni di dollari con l’intestazione fittizia a una società italiana di due ville in Sardegna. Nel 2010 l’allora primo ministro Nikolay Azarov avrebbe promesso la carica da vice nella società all’imprenditore Petrovich Kliuyev in cambio di un affare immobiliare, una tangente, dal valore di 17 milioni e 775mila dollari, come riporta il Corriere della Sera. Azarov, padre, è indagato a Kiev per aver incassato la tangente grazie a un intermediario austriaco che ha riversato il denaro nella società Garda handesl Und Beteilingungs Gmbh. La società, nell’ottobre del 20112, ha poi acquisito a scatola vuota la società italiana «Agosto 2012 cvsrl», utilizzata nel novembre 2012 e nell’agosto 2013 per comprare in Sardegna due lussuose ville.\n', 'Intestatario di queste ville fu il figlio dell’ex primo ministro, Oleksiy Azarov per cui la procura di Milano chiede un processo. Gli immobili sono stati sequestrati, poi dissequestrati su iniziativa dei legali degli indagati e in fine nuovamente sotto sequestro in esecuzione di una rogatoria dall’Ucraina. Nikolay Azarov è stato primo ministro dell’Ucraina dal marzo 2010 al 2014, quando fu costretto a dimettersi a seguito degli eventi di “Euromaidan”, dopo il rifiuto dell’allora presidente Viktor Yanukovych di sottoscrivere il trattato di associazione con l’Unione europea.']"
974,news-207571,"Aereo abbattuto in Iran, secondo giorno di proteste contro i pasdaran e Khamenei – Video e foto",https://www.open.online/2020/01/12/aereo-abbattuto-in-iran-secondo-giorno-di-proteste-contro-i-pasdaran-e-khamenei-video-e-foto,2020-01-12 13:18:00,"['Aereo abbattuto in Iran, secondo giorno di proteste contro i pasdaran e Khamenei – Video e foto\n', '\n', 'Secondo giorno di proteste fuori dalle università contro i pasdaran e l’ayatollah Khamenei\n', 'Nuova giornata di proteste in Iran. Studenti e cittadini sono scesi ancora in piazza contro il governo di Teheran, che l’11 gennaio – con 3 giorni di ritardo dall’accaduto – ha ammesso l’abbattimento dell’aereo ucraino che ha provocato la morte di 176 persone per un «errore umano».\n', 'Il primo raduno è avvenuto davanti all’università Beheshit, nella capitale, dove gli studenti hanno intonato slogan come: «Il nemico è qua». Altre manifestazioni si sono svolte all’università di Damghan, nel nord dell’Iran, e all’università di Isfahan, nel centro del Paese. Anche in questo caso, si sono alzati slogan contro l’ayatollah Ali Khamenei: «Le Guardie della rivoluzione uccidono, e la Guida suprema li appoggia».\n', 'Le proteste continuano sulla scia di quelle iniziate già nei mesi precedenti all’uccisione, per mano degli Usa, del generale dei Quds Qassem Soleimani. Le manifestazioni erano state oscurate dal governo, che aveva impedito l’accesso a internet ma, secondo una stima di Amnesty International (aggiornata al 16 dicembre), i morti dal 15 novembre sarebbero oltre 300. Anche in questi momenti di agitazione, le autorità sono intervenute per fermare i disordini. Migliaia di agenti delle forze di sicurezza sono stati disposti nelle grandi piazze di Teheran, inclusa quella di Sadeghiyeh, dove sono schierate le unità speciali dei Pasdaran. \n', 'Le Forze Quds, unità\xa0d’elite delle Guardie della rivoluzione (Pasdaran), si dicono «pronte a usare la forza per placare le manifestazioni contro il regime» se non si dovessero fermare. Lo ha affermato il rappresentante della Guida suprema all’interno delle Forze, Ali Shirazi, citato dall’emittente iraniana Iran International. «Quelli che manifestano – ha affermato – sono seguaci degli Stati Uniti e di Israele».\xa0Ora, nel braccio di ferro contro l’Iran, Donald Trump ha cavalcato le proteste approfittando della debole posizione del governo di Teheran, e si è schierato apertamente dalla parte della popolazione in piazza. Con una serie di tweet, sia in inglese che in farsi, si è rivolto al «coraggioso e a lungo sofferente popolo iraniano» manifestando vicinanza. \n', 'Nella giornata di ieri, 11 gennaio, alcuni manifestanti avevano strappato in piazza non solo le immagino di Khamenei, ma anche una gigantografia di Soleimani – che per molti in Iran è invece considerato un martire. ']"
975,news-207274,"Iran, arrestato (e poi rilasciato) l’ambasciatore inglese Robert Macaire",https://www.open.online/2020/01/11/iran-arrestato-e-poi-rilasciato-lambasciatore-inglese-robert-macaire,2020-01-11 22:45:00,"['Iran, arrestato (e poi rilasciato) l’ambasciatore inglese Robert Macaire\n', '\n', 'È finito in manette per aver incitato le proteste. Dura la reazione del ministro degli Esteri britannico: «Flagrante violazione del diritto internazionale»\n', 'È stato arrestato e poi rilasciato l’ambasciatore inglese in Iran, Robert Macaire, accusato di aver incitato le proteste, davanti all’università di Amir Kabir, scoppiate dopo l’abbattimento dell’aereo ucraino a Teheran da parte dell’Iran per un «errore umano». L’accusa è di «istigazione» alla protesta.\n', 'Cosa è successo\n', 'L’ambasciatore di 53 anni è stato trattenuto dalle forze di sicurezza a Teheran per aver scattato foto e video durante le proteste e dopo qualche ora è stato rilasciato con la mediazione del Ministero degli Esteri iraniano. Domani sarà convocato per ulteriori indagini.\n', 'Intanto è arrivata la prima reazione all’arresto. Il\xa0ministro\xa0degli Esteri britannico\xa0Dominic Raab ha detto: «L’arresto del nostro ambasciatore a Teheran, senza motivo, è una flagrante violazione del diritto internazionale».\n', 'Le ragioni della protesta\n', 'Si tratta di proteste – nate dopo l’ammissione da parte dell’Iran di aver colpito per errore, con un missile lanciato dai Guardiani della Rivoluzione, l’aereo ucraino – che hanno portato in piazza un numeroso gruppo di manifestanti iraniani, in maggioranza studenti, soprattutto davanti alla Amir Kabir University, nel centro di Teheran.\n', 'La polizia iraniana ha risposto usando lacrimogeni contro i dimostranti che chiedevano a gran voce le dimissioni dell’ayatollah Ali Khamenei.']"
976,news-207131,"Aereo abbattuto a Teheran, Rouhani chiama l’ucraino Zelensky per scusarsi: «I responsabili saranno puniti»",https://www.open.online/2020/01/11/aereo-abbattuto-a-teheran-rohani-chiama-lucraino-zelensky-per-scusarsi-i-responsabili-saranno-puniti,2020-01-11 19:08:00,"['Aereo abbattuto a Teheran, Rouhani chiama l’ucraino Zelensky per scusarsi: «I responsabili saranno puniti»\n', '\n', 'Il presidente iraniano ha assicurato all’omologo ucraino che i responsabili dell’abbattimento dell’aereo saranno puniti\n', 'Dopo\xa0l’ammissione da parte di Teheran\xa0dell’abbattimento per un errore umano dell’aereo ucraino diretto a Kiev, sul quale viaggiavano 176 persone, il presidente iraniano, Hassan Rouhani, ha chiamato l’omologo ucraino, Volodymyr Zelensky.\xa0Durante il colloquio telefonico Rouhani si è scusato con il presidente ucraino, assicurando che i responsabili dell’abbattimento dell’aereo saranno puniti. \n', 'A renderlo noto è un comunicato della presidenza dell’Ucraina.\xa0In un primo momento l’incidente aereo è stato attribuito dalle autorità iraniane a un guasto al motore del Boeing 737 della Ukraine Airlines, salvo poi fare marcia indietro. Di fatto, dopo giorni di bugie e accuse, la verità è venuta a galla, anche dietro le sollecitazioni dell’Ayatollah Ali Khamenei a dire la verità.\xa0\n', 'Ad abbattere l’aereo\xa0«è stato un missile a corto raggio che è esploso vicino all’aereo. Ecco perché il velivolo è stato in grado di continuare a volare. Il Boeing è esploso quando si è schiantato a terra», ha spiegato il generale guida delle forze aeree delle Guardie della rivoluzione Amir Ali Hajizadeh.\xa0Nel comunicato rilasciato dal generale delle Forze armate viene spiegato come l’aereo sia stato colpito perché scambiato per un «aereo nemico» da un soldato che ha agito in autonomia, senza averne avuto l’ordine, a causa di un’interferenza nelle comunicazioni.']"
977,news-206995,"Iran, la rabbia degli studenti per l’aereo ucraino abbattuto dai pasdaran. Cori contro Khamenei – Video",https://www.open.online/2020/01/11/iran-la-rabbia-degli-studenti-per-laereo-ucraino-abbattuto-dai-pasdaran-scoppia-la-protesta-anti-regime-video,2020-01-11 17:02:00,"['Iran, la rabbia degli studenti per l’aereo ucraino abbattuto dai pasdaran. Cori contro Khamenei – Video\n', '\n', 'I manifestanti chiedono le dimissioni dell’Ayatollah: «Il nostro nemico è qui, una bugia dire che sono gli Usa»\n', 'Un folto gruppo di manifestanti iraniani, in maggioranza studenti, si è raccolto davanti alla Amirkabir University, nel centro di Teheran, per esprimere solidarietà alle famiglie delle 176 vittime dell’aereo abbattuto per errore da un missile lanciato dai Guardiani della Rivoluzione. La polizia iraniana ha iniziato ad usare lacrimogeni contro i dimostranti, che chiedono a gran voce le dimissioni dell’ayatollah Ali Khamenei.\n', 'Convocati su invito delle Amirkabir University e Sharif University, i manifestanti avrebbero dovuto accendere candele per una fiaccolata in memoria delle vittime. Hanno poi iniziato a scandire slogan come «Le dimissioni non bastano, ci vuole un processo», «Pasdaran, vergognatevi e lasciate il Paese» e «Khamenei dimettiti». Altri hanno gridato «Referendum per la costituzione» e «Il nostro nemico è qui, una bugia dire che sono gli Usa». Manifestazioni simili sono in corso anche a Mashhad\n', '\n', 'Il tuo browser non supporta il tag iframe\n', 'Le immagini sono state diffuse su Twitter da alcuni testimoni e reporter. La rabbia è esplosa anche per il ritardo con cui le autorità hanno ammesso la loro colpa (3 giorni dopo il disastro).\n', 'Il generale delle forze aeree dei Pasdaran, Amir Ali Hajizadeh, si è assunto la responsabilità dell’accaduto, ma ha sottolineato che un soldato, a causa di un’interferenza nelle comunicazioni, ha fatto partire il missile senza che fosse stato dato l’ordine.']"
978,news-206845,"Aereo caduto in Iran, il generale dei pasdaran si assume la responsabilità: «Un soldato ha agito senza ordine»",https://www.open.online/2020/01/11/aereo-caduto-in-iran-il-generale-dei-pasdaran-si-assume-la-responsabilita-un-soldato-ha-agito-senza-ordine,2020-01-11 12:47:00,"['Aereo caduto in Iran, il generale dei pasdaran si assume la responsabilità: «Un soldato ha agito senza ordine»\n', '\n', 'Il generale Amir Ali Hajizadeh ha detto che un soldato, a causa di un’interferenza nelle comunicazioni, ha fatto partire il missile senza che fosse stato dato l’ordine\n', 'Si è assunto la responsabilità, ma ha assicurato che a far partire il missile è stato un soldato che ha agito in autonomia, senza averne avuto l’ordine a causa di un’interferenza nelle comunicazioni. Il generale iraniano alla guida delle forze aeree dei Guardiani della Rivoluzione, Amir Ali Hajizadeh, ha spiegato così in un’intervista la dinamica “dell’incidente” che ha portato Teheran ad abbattere per «errore» un aereo ucraino con 176 persone a bordo.\n', '«Mi prendo la piena responsabilità e rispetterò qualsiasi decisione sarà presa», ha affermato il generale. E ha aggiunto: «Avrei preferito morire piuttosto che veder accadere un fatto simile». Il generale ha assicurato che un soldato, a causa di un’interferenza nelle comunicazioni, ha fatto partire il missile senza che fosse stato dato l’ordine.\n', ' Amir Ali Hajizadeh ha poi spiegato che il missile non ha colpito direttamente l’aereo, ma è esploso accanto al velivolo: «È stato un missile a corto raggio che è esploso vicino all’aereo. Ecco perché il velivolo è stato in grado di continuare a volare. Il Boeing è esploso quando si è schiantato a terra».\n', 'Nel comunicato con cui il quartier generale delle Forze armate iraniane ha ammesso la propria responsabilità era indicato che l’aereo fosse stato colpito perché scambiato per un «aereo nemico».\n', 'Secondo i media iraniani, sarebbe stato l’Ayatollah Khamenei, informato in un secondo momento delle reali cause dell’incidente, a dare l’ordine di dire la verità.']"
979,news-206680,"Aereo caduto in Iran, Zelensky: «Le scuse non bastano». Trudeau: «Ora giustizia per le vittime»",https://www.open.online/2020/01/11/aereo-caduto-in-iran-zelensky-le-scuse-non-bastano-trudeau-ora-giustizia-per-le-vittime,2020-01-11 08:49:00,"['Aereo caduto in Iran, Zelensky: «Le scuse non bastano». Trudeau: «Ora giustizia per le vittime»\n', '\n', 'L’Iran ha ammesso che l’aereo ucraino con 176 persone a bordo è stato abbattuto per errore\n', '«La giornata non è iniziata bene oggi, ma ha portato la verità». Il presidente ucraino\xa0Volodymyr Zelensky ha commentato su Facebook l’ammissione da parte dell’Iran della responsabilità dell’abbattimento dell’aereo ucraino caduto a Teheran in cui sono morte 176 persone. Per il presidente ucraino le scuse di Teheran non sono sufficienti: «Ora vogliamo la piena chiarezza sulle responsabilità. Ci aspettiamo dall’Iran un’indagine completa, i colpevoli devono risponderne». «Vogliamo indietro i corpi delle nostre vittime e il pagamento di un risarcimento. I nostri 45 commissari devono contare sulla piena collaborazione per stabilire la verità», ha concluso Zelensky. Anche il premier del Canada – tra i primi ad annunciare di avere prove di intelligence che l’aereo, in cui sono morti 63 canadesi, sia stato abbattuto da un missile – chiede «giustizia per le vittime» di quella che Justin Trudeau ritiene una «tragedia nazionale». «Teheran usi trasparenza e giustizia per le vittime, giunga a una conclusione e stabilisca le precise responsabilità», ha detto il premier canadese.']"
980,news-206445,"Aereo ucraino precipitato su Teheran, domani l’Iran rivelerà le cause dello schianto",https://www.open.online/2020/01/10/aereo-ucraino-precipitato-su-teheran-domani-liran-rivelera-le-cause-dello-schianto,2020-01-10 20:37:00,"['Aereo ucraino precipitato su Teheran, domani l’Iran rivelerà le cause dello schianto\n', '\n', 'Lo riferisce l’agenzia di stampa iraniana Fars\n', 'Teheran rivelerà domani le cause dello schianto dell’aereo ucraino dopo il decollo dall’aeroporto Imam Khomeini della capitale iraniana, la notte dell’8 gennaio. A riferirlo è l’agenzia di stampa Fars.\n', 'علت سقوط هواپیمای مسافربری اوکراینی فردا پس از جلسه کمیسیون سوانح هوایی که با حضور طرفین داخلی و خارجی مرتبط با حادثه برگزار می\u200cشود، اعلام می\u200cگردد.\n', 'Proprio nelle ultime ore, l’autorità iraniana per l’investigazione sull’incidente aereo aveva fatto sapere che le scatole nere del velivolo erano state danneggiate nell’incidente ma che le parti di memoria erano in buone condizioni e avrebbero aiutato a far luce sulle cause dello schianto.']"
981,news-206401,"Aereo ucraino precipitato a Teheran, spuntano le immagini dell’incidente delle telecamere a circuito chiuso – I video",https://www.open.online/2020/01/10/aereo-ucraino-precipitato-a-teheran-spuntano-le-immagini-dellincidente-delle-telecamere-a-circuito-chiuso-i-video,2020-01-10 19:41:00,"['Aereo ucraino precipitato a Teheran, spuntano le immagini dell’incidente delle telecamere a circuito chiuso – I video\n', '\n', 'L’autorità iraniana per l’investigazione ha fatto sapere che le scatole nere del velivolo sono state danneggiate nell’incidente ma le parti di memoria sono in buone condizioni e dunque aiuteranno a far luce su quanto accaduto\n', 'Telecamere di sicurezza a circuito chiuso hanno catturato alcuni secondi dell’incidente aereo del Boeing 737-800 avvenuto a Teheran la notte dell’8 gennaio, incidente in cui sono morte 176 persone. I passeggeri erano per lo più iraniani, ma c’erano anche ucraini, canadesi, svedesi, afghani, tedeschi e britannici. Lo schianto è avvenuto poche ore dopo l’attacco da parte dell’Iran alle basi statunitensi in Iraq. Le immagini mostrano il momento dello schianto – le cui cause sono ancora da accertare – e un’esplosione che ha provocato il disperdersi di molti detriti. Gestito dall’Ucraina International Airlines (UIA), il Boeing 737-80 – partito dall’aeroporto di Teheran alle 6.12, ora locale – si è schiantato a terra pochi minuti dopo il decollo. Le autorità locali e internazionali stanno ancora cercando di accertare le cause. Gli Usa – e altri Paesi come Canada e Gran Bretagna – credono che l’aereo precipitato dopo il decollo da Teheran sia stato abbattuto da un missile iraniano. Lo ha ribadito anche questo pomeriggio il segretario di Stato, Mike Pompeo.\xa0«Crediamo sia probabile che l’aereo sia stato abbattuto da un missile iraniano. Lasceremo le indagini finiscano prima di prendere una decisione finale», ha aggiunto, chiedendo all’Iran una inchiesta «credibile». Intanto, l’autorità iraniana per l’investigazione sull’incidente aereo ha fatto sapere che le scatole nere del velivolo, tra cui il registrato dei dati di volo e delle comunicazioni in cabina, sono state danneggiate nell’incidente ma le parti di memoria sono in buone condizioni e dunque aiuteranno a far luce su quanto accaduto nell’ambito delle indagini intraprese.\n', 'iran\n', 'Il tuo browser non supporta il tag iframe\n', 'Fonte immagini: Raavionline']"
982,news-205967,"Aereo caduto a Teheran, l’Ucraina annuncia nuovi elementi dagli Usa. Oggi confronto Zelensky-Pompeo",https://www.open.online/2020/01/10/aereo-caduto-a-teheran-l-iran-apre-a-collaborare-con-boeing-e-ucraina-ma-insiste-non-e-stato-colpito-da-un-missile,2020-01-10 13:25:00,"['Aereo caduto a Teheran, l’Ucraina annuncia nuovi elementi dagli Usa. Oggi confronto Zelensky-Pompeo\n', '\n', 'Il capo dell’aviazione civile iraniana continua ad assicurare che la caduta non è stata provocata da un missile\n', 'Gli Stati Uniti hanno fornito all’Ucraina «dati importanti» sul disastro aereo dei giorni scorsi in Iran. Lo ha reso noto il ministro degli Esteri di Kiev. A dichiararlo è il ministro degli Esteri ucraino Vadym Prystaiko su Twitter: «Il presidente Zelensky ed io abbiamo incontrato rappresentanti americani. Abbiamo ricevuto dati importanti che saranno analizzati dai nostri esperti». Nella giornata del 9 gennaio, fonti del Pentagono avevano ipotizzato che il Boeing della Ukraine International Airlines, schiantatosi l’8 gennaio poco dopo il decollo dall’aeroporto di Teheran, fosse stato colpito da un missile per errore, ma le autorità iraniane si sono dette certe che non ci sia di mezzo nessun missile.\n', 'Il confronto tra Pompeo e Zelensky\n', 'Secondo quanto riportato dalle agenzie di stampa, il presidente ucraino discuterà oggi con il segretario di Stato statunitense Mike Pompeo in merito alla tragedia aerea. «La teoria secondo la quale l’aereo sia stato colpito da un missile non è esclusa ma non è finora confermata», ha dichiarato Zelensky, ripreso dall’agenzia Interfax. «Considerando le ultime dichiarazioni stampa dei capi di Stato – ha proseguito il presidente ucraino- chiediamo a tutti i partner internazionali, principalmente ai governi di Usa, Canada e Gran Bretagna, di fornire alla commissione investigativa informazioni e prove riguardanti lo schianto dell’aereo».\n', 'La posizione dell’Iran\n', 'Nonostante un video e altre presunte prove – a sostegno delle quali vengono citate fonti dell’intelligence – che confermerebbero che l’aereo ucraino diretto a Kiev da Teheran è stato abbattuto da un missile, l’Iran continua a rimandare le accuse al mittente. «L’aereo ucraino caduto a Teheran non è stato colpito da un missile», hanno ripetuto le autorità iraniane. Ma con un’inversione di tendenza rispetto alle dichiarazioni precedenti, l’Iran ha accettato di collaborare all’inchiesta con l’Ucraina e il colosso Boeing. A riportarlo è l’agenzia di stampa Irna che, citando un portavoce del ministero degli Esteri, ha riferito che Teheran «ha invitato sia l’Ucraina che la società Boeing a partecipare alle indagini».\n', 'Il portavoce ha anche detto che potranno prendere parte all’inchiesta gli esperti degli altri Paesi i cui cittadini sono morti nell’impatto aereo. Nell’incidente sono morte 176 persone: 82 iraniane, 63 canadesi, 11 ucraine, 10 svedesi, 4 afghane, 3 britannici e tre tedeschi. La collaborazione dell’Iran è un passaggio importante perché ora Teheran potrebbe fornire le scatole nere dell’aereo, fondamentali per ricostruire la dinamica dell’incidente. Finora le autorità iraniane avevano rifiutato di fornire i dispositivi agli altri Paesi i cui cittadini sono rimaste vittime del disastro aereo. Il capo dell’aviazione civile iraniana continua ad assicurare che la caduta non è stata provocata da un missile. «Abbiamo bisogno di tempo per analizzare quel che è accaduto e dobbiamo creare una commissione per farlo – ha detto – ma quello che vi possiamo dire per certo è che l’aereo ucraino non è stato abbattuto da un missile».\n', 'Foto di copertina: Ansa – repertorio']"
983,news-205882,"Aereo ucraino caduto a Teheran, gli Usa parteciperanno all’indagine. Francia pronta a collaborare",https://www.open.online/2020/01/10/aereo-ucraino-caduto-a-teheran-gli-usa-parteciperanno-all-indagine,2020-01-10 08:30:00,"['Aereo ucraino caduto a Teheran, gli Usa parteciperanno all’indagine. Francia pronta a collaborare\n', '\n', 'Si allontana sempre di più l’ipotesi di un guasto al motore come causa della caduta dell’aereo di Teheran\n', 'Gli Stati Uniti colgono l’appello del presidente ucraino Volodymyr Zelensky e, alla luce dell’ultime novità che sembrano allontanare sempre di più l’ipotesi di un problema al motore, hanno deciso di partecipare all’indagine sull’aereo ucraino caduto a Teheran in cui sono morte 176 persone. Anche la Francia è pronta a mettere a disposizione le sue competenze tecniche nell’inchiesta. \n', 'Gli Usa\n', ' Il National Transportation Safety Board ha fatto sapere infatti che prenderà parte all’indagine sul Boeing dell’Ukrainian Airlines. «L’Ntsb ha designato un rappresentante accreditato all’indagine sull’incidente», ha reso noto l’agenzia Usa. Un video, diffuso dal New York Times, confermerebbe l’ipotesi del missile.\n', 'The US National Transportation Safety Board will participate in the investigation into the Ukrainian Airlines flight that crashed in Iran, the agency says https://t.co/2oagCaintv pic.twitter.com/M2bSjvqznJ\n', 'La Francia \n', '«La Francia è disponibile a fornire le competenze necessarie», ha detto il ministro degli Esteri, Jean-Yves Le Drian, in merito all’inchiesta sulla caduta dell’aereo ucraino. Il ministro però ha precisato che al momento non c’è stata una richiesta in tal senso.\n', 'I dubbi sulla prima versione\n', 'Anche il Canada è stato invitato a partecipare all’inchiesta. Nelle ultime ore\xa0i governi di diversi Stati\xa0hanno cominciato a schierarsi a sostegno dell’ipotesi che la causa dell’incidente sia l’impatto con un missile. L’ultimo è stato infatti il premier canadese\xa0Justin Trudeau. \xa0Ma anche il premier britannico,\xa0Boris Johnson, sarebbe del parare che la caduta non è stata causata da un guasto, ma da un missile «lanciato in modo accidentale».\n', 'Zelensky ieri, 9 gennaio, ha incontrato i familiari delle vittime ucraine a cui è tornato a promettere di ricostruire la verità. «L’Ucraina riuscirà ad arrivare alla verità», ha scritto in un post su Facebook.']"
984,news-205072,Tutto quello che sappiamo dell’aereo ucraino PS752 precipitato in Iran – Video,https://www.open.online/2020/01/10/tutto-quello-che-sappiamo-dellaereo-ucraino-ps752-precipitato-in-iran-video,2020-01-10 08:23:00,"['Tutto quello che sappiamo dell’aereo ucraino PS752 precipitato in Iran – Video\n', '\n', 'Teorie, foto, video, testimonianze e accuse. Ecco cosa sappiamo del volo dell’Ukranian Airlines precipitato in Iran\n', 'L’otto gennaio 2020 il volo Ukraine International Airlines PS752 diretto a Kiev da Teheran\xa0è precipitato poco dopo il decollo\xa0causando la morte di tutti i presenti a bordo, per un totale di 176 vittime: 82 iraniane, 63 canadesi, 11 ucraine, 10 svedesi, 4 afghane, 3 britannici e tre tedeschi.\n', '\n', 'Il tuo browser non supporta il tag iframe\n', 'Secondo le prime dichiarazioni delle autorità iraniane il disastro sarebbe stato causato da un incendio a un motore. Tali dichiarazioni erano state inizialmente prese per buone da parte delle autorità ucraine per poi cambiare completamente idea. La sera del nove gennaio 2020 arrivano le prime dichiarazioni dei leader stranieri: «Le prove ci dicono che l’aereo è stato abbattuto da un missile iraniano». L’Iran nega e rispedisce le accuse al mittente.\n', 'Questo articolo è diviso in capitoli e potete consultarli cliccando sui titoli sotto riportati:\n', 'L’aereo, l’equipaggio e le comunicazioni mancanti\n', 'L’aereo era stato acquistato nel 2016 e risulta che l’ultima revisione risale al 6 gennaio 2020, due giorni prima della tragedia:\n', 'The flight was operated on a Boeing 737-800 NG aircraft (registration UR-PSR). The aircraft was built in 2016 and delivered directly to the airline from the manufacturer. The last scheduled maintenance of the aircraft took place on 06 January, 2020. \n', 'L’equipaggio era composto da 3 piloti esperti, siccome l’aeroporto di Teheran è considerato dalla compagnia aerea uno dei più difficili da gestire:\n', 'Secondo quanto si apprende, in particolare dai media iraniani, il pilota e i membri dell’equipaggio non hanno inviato alcun messaggio di emergenza.\n', 'I video dello schianto\n', 'Le agenzie iraniane hanno recuperato due video, diffusi sui social, che testimonierebbero la caduta dell’aereo. Ecco il primo:\n', '\n', 'Il tuo browser non supporta il tag iframe\n', 'Questo è il secondo, molto più chiaro dove è possibile osservare l’arrivo e lo schianto da più vicino:\n', '\n', 'Il tuo browser non supporta il tag iframe\n', 'Dal video notiamo fin dall’inizio un oggetto luminoso, l’aereo, che nel mentre sembra perdere dei pezzi:\n', 'Il luogo dello schianto\n', 'Secondo l’ultimo tracciamento pubblicato da Flightradar24 l’aereo si trovava sopra la zona di Parand a poca distanza dall’Aeroporto Internazionale di Teheran-Imam Khomeini. \n', 'L’aereo è precipitato nella zona di Khalaj Abad, a Nord Est rispetto alla zona relativa all’ultimo tracciamento di Flightradar24:\n', 'Ecco i punti della mappa corrispondenti alle foto pubblicate dall’agenzia iraniana relative alla zona dello schianto:\n', 'Il video della telecamera di sorveglianza\n', 'Circola un video ottenuto da una telecamera di videosorveglianza in cui può vedere il momento dell’impatto e i detriti che volano lungo la strada.\n', '\n', 'Il tuo browser non supporta il tag iframe\n', 'Possiamo notare l’architettura ripresa dalla telecamera: inizialmente intatta e successivamente danneggiata a causa dell’impatto e il relativo arrivo dei detriti ad alta velocità.\n', 'La zona della ripresa dovrebbe essere quella sotto riportata. Da notare il muro danneggiato a seguito dell’arrivo dei detriti:\n', 'La telecamera era rivolta verso la direzione della zona dell’impatto:\n', 'Il video dell’esplosione in aria e il missile\n', 'Ha suscitato interesse il video dove un oggetto luminoso si dirige ad alta velocità verso il cielo per poi fermarsi ad un certo punto con un esplosione, seguito da un altro oggetto luminoso che però prosegue verso la direzione opposta.\n', '\n', 'Il tuo browser non supporta il tag iframe\n', 'A quanto pare l’oggetto luminoso potrebbe essere un missile terra-aria che è andato a colpire l’aereo ucraino. Potrebbe essere una prova schiacciante se confermata. \n', 'Come spiega Bellingcat, la ripresa del video potrebbe essere stata fatta nella zona Ovest di Parand e il luogo dell’impatto nella zona a Nord.\n', 'La foto della punta di un missile\n', 'Sui social circola un curioso elemento che farebbe pensare a un pezzo di un missile. Non si ha traccia della foto in qualche pubblicazione online precedente alla tragedia.\n', 'Quel che sappiamo è che la foto è stata pubblicata per la prima volta dall’utente Twitter @AshkanMonfared_, ma attualmente non è possibile visionare il tweet (salvato qui).\n', 'Il perché non sia possibile vedere il tweet è semplice, infatti l’account @AshkanMonfared_ è stato sospeso da Twitter.\n', 'Potrebbe trattarsi di un missile terra-aria Tor-M1 utilizzato dagli eserciti iraniani e russi, come quello presente in questa foto fatta nel territorio del Dombas in Ucraina:\n', 'Questa foto venne scattata nel 2016 a Lugansk, nella zona ucraina vicina al confine russo:\n', 'Come possiamo vedere, anche in questo caso la punta del missile è intatta. In questo tipo di arma la punta contiene l’antenna trasmittente (nell’immagine sotto riportata al punto 2) mentre la testata si trova più indietro (nell’immagine sotto al punto 13).\n', 'Il pezzo del missile è ritratto all’interno di un canale di irrigazione. Secondo le prime intuizioni potrebbe essere situato poco distante dal campo di calcetto dove si è schiantato parte dell’aereo.\n', 'Non possiamo essere sicuri che sia proprio quel canale di irrigazione, nella zona ce ne potrebbero essere altri e la foto potrebbe essere stata scattata nella zona di Parand a 16 km circa di distanza. Due ipotesi che, in mancanza di certezze, vengono accompagnate da una terza: la foto potrebbe non essere stata scattata in Iran e diffusa da qualcuno a seguito dell’episodio per creare scompiglio.\n', 'I fori nei relitti\n', 'Ad alimentare ulteriormente i dubbi sono le foto diffuse dall’agenzia iraniana ISNA dove nei relitti sono stati riscontrati dei fori. \n', 'Sono stati individuati in diverse parti, come nella coda e ai lati accanto alle finestre, ma bisogna fare attenzione perché luci e ombre potrebbero trarre in inganno.\n', 'Nella foto sotto riportata è presente un foro, evidenziato in rosso, mentre quelli che sembrano buchi non sono altro che sassolini, evidenziati in verde dove si nota l’ombra.\n', 'Tuttavia, per qualcuno questi fori un po’ sparsi nei resti non convincono. Diverso era il caso dell’aereo della Malaysia Airlines distrutto in Ucraina, dove i fori erano evidenti e numerosi in uno spazio ristretto:\n', 'Non è detto che i fori siano causati da un’arma iraniana. Nel caso fosse esploso il motore del velivolo alcuni pezzi potrebbero aver danneggiato e generato i segni rinvenuti nei relitti.\n', 'I comunicati dell’ambasciata ucraina\n', 'Secondo le autorità iraniane il disastro sarebbe stato causato da un incendio a un motore. L’ambasciata ucraina in Iran\xa0aveva inizialmente\xa0parlato di un incidente causato per motivi tecnici,\xa0per poi ritirare tutto\xa0in attesa di ulteriori indagini. \n', 'Ucraina: il problema non era ai motori\n', 'I membri della commissione statale ucraina giunti sul posto hanno contestato la versione del malfunzionamento del motore, come riporta una nota dell’agenzia UNIAN. Secondo quanto appreso analizzando entrambi i motori, questi non sarebbero esplosi e andati a fuoco come si affermava in un primo momento in Iran.\n', 'Le dichiarazioni dei leader stranieri\n', 'In\xa0una conferenza stampa\xa0da poco conclusa ad Ottawa, il primo ministro canadese\xa0Justin Trudeau\xa0ha dichiarato che le prove raccolte indicano che ad abbattere\xa0l’aereo ucraino nei pressi di Teheran\xa0è stato un missile terra-aria iraniano.\n', '\n', 'Il tuo browser non supporta il tag iframe\n', 'Poco dopo\xa0anche il primo ministro britannico Boris Johnson si è espresso come il suo collega canadese indicando un missile iraniano come colpevole dell’abbattimento dell’aereo ucraino.\n', '\n', 'I comunicati iraniani\n', 'Nel comunicato della Civil Aviation Organization iraniana si riporta che non c’erano stati messaggi da parte del pilota, secondo le dichiarazioni del responsabile dell’autorità iraniana Ali Abedzadeh. Sostiene, inoltre, che i testimoni oculari avrebbero visto l’aereo prendere fuoco per poi vederlo schiantarsi a terra generando un’esplosione dovuta alla collisione. Secondo Ali Abedzadeh l’aereo stava girando verso ovest al fine di tornare all’aeroporto dal quale era partito. \n', 'In un comunicato pubblicato dall’agenzia ISNA l’Iran, di fronte alla pubblicazione del video dell’esplosione in aria e le dichiarazioni dei diversi leader politici in cui sostengono di avere le prove di un missile, respinge le accuse sostenendo che non vi sia alcuna prova di un attacco terroristico o di un’esplosione dovuta a un’arma militare. Inoltre, accusa i media stranieri di voler attaccare l’Iran. Ecco cosa ne pensano in merito ai vari report diffusi:\n', 'All these reports are a psychological warfare against Iran\n', 'Il caso della scatola nera\n', 'L’Iran si è rifiutato di fornire la scatola nera del velivolo alla Boeing o alle autorità ucraine. \n', 'Per quanto questa scelta aumenti i dubbi nei confronti dell’accaduto, secondo gli accordi dell’International Civil Aviation Organization (ICAO) le indagini sugli incidenti vengono condotte dal Paese in cui è avvenuto l’incidente e dunque l’Iran:\n', 'The State of Occurrence shall take all reasonable measures to protect the evidence and to maintain safe custody of the aircraft and its contents for such a period as may be necessary for the purposes of an investigation. Protection of evidence shall include the preservation, by photographic or other means of any evidence which might be removed, effaced, lost or destroyed. Safe custody shall include protection against further damage, access by unauthorized persons, pilfering and deterioration.\n', 'Se la scatola nera viene richiesta dal produttore del velivolo, ad esempio, dovranno prima passare le indagini e sarà Teheran a decidere dove mandare la scatola nera affinché venga analizzata. Tuttavia, sempre secondo il regolamento ICAO, possono partecipare alle indagini su un incidente aereo gli esperti degli Stati a cui appartengono i cittadini coinvolti nel disastro.']"
985,news-205715,Ecco come il New York Times ha ricostruito l’abbattimento dell’aereo a Teheran – Il video,https://www.open.online/2020/01/09/ecco-come-il-new-york-times-ha-ricostruito-labbattimento-dellaereo-a-teheran,2020-01-09 22:37:00,"['Ecco come il New York Times ha ricostruito l’abbattimento dell’aereo a Teheran – Il video\n', '\n', 'I governi di diversi Stati hanno cominciato a schierarsi a sostegno dell’ipotesi che vede come causa dell’incidente l’impatto con un missile. Gli ultimi sono stati, il premier canadese Justin Trudeau e quello inglese Boris Johnson\n', '«This is a developing story». Su Twitter Christiaan Triebert, giornalista investigativo del New York Times, spiega come il suo giornale ha lavorato al video pubblicato in esclusiva in cui potrebbe essere nascosta la chiave per capire l’origine dello schianto del volo PS752. Una chiave che allontanerebbe ancora di più l’ipotesi che si sia trattato solo di un incidente. Il Boeing 737 è partito dalll’aeroporto di Teheran alle 6.12, ora locale, di mercoledì 8 gennaio per poi schiantarsi a terra pochi minuti dopo il decollo. A bordo c’erano 176 persone, fra equipaggio e passeggeri. La maggior parte erano iraniani, ma c’erano anche ucraini, canadesi, svedesi, afghani, tedeschi e britannici. Lo schianto è avvenuto poche ore dopo l’attacco da parte dell’Iran alle basi statunitensi in Iraq.\n', 'Subito si è parlato di guasto tecnico. Un’ipotesi che con il passare delle ore ha lasciato spazio ad altri scenari. Il giornalista del New York Times ha spiegato che la testata statunitense è entrata in possesso di un video in cui sembrerebbe che un missile abbia colpito il Boeing appena partito dall’aeroporto. La squadra di giornalisti investigativi indipendenti Bellingcat ha confermato che le immagini sono state girate a Teheran, vicino all’aeroporto da cui è partito il volo. La persona che le ha girate invece ha dichiarato di aver cominciato a riprendere dopo aver sentito «some sort of shot fired», una specie di colpo di arma da fuoco.\n', 'The buildings to the left of the camera were constructed after the most recent Google Earth satellite image (September 2019), and are visible in a Terraserver satellite image. You can see our approximate geolocation on Google Maps here:https://t.co/667LS2KWd7 pic.twitter.com/hFVeIHHxJQ\n', 'Intanto i governi di diversi Stati hanno cominciato a schierarsi a sostegno dell’ipotesi che vede come causa dell’incidente l’impatto con un missile. L’ultimo è stato il premier canadese Justin Trudeau che ha dichiarato in una conferenza stampa: «Le prove indicano che l’aereo è stato abbattuto da un missile iraniano». Intanto l’Iran sta chiedendo al Canada di fornire le sue informazioni a sostegno delle dichiarazioni di Trudeau. Anche il premier britannico, Boris Johnson, sostiene che l’aereo ucraino sia stato abbattuto da un missile iraniano, precisando però che potrebbe essere stato non intenzionale. «C’è una quantità di informazioni secondo cui il volo è stato abbattuto da un missile terra-aria iraniano. Questo potrebbe essere stato involontario».\n', 'In copertina: un frame del video di Nariman Gharib verificato dal New York Times']"
986,news-205685,Justin Trudeau: «Le prove indicano che l’aereo è stato abbattuto da un missile iraniano» – Il video,https://www.open.online/2020/01/09/justin-trudeau-le-prove-indicano-che-laereo-e-stato-abbattuto-da-un-missile-terra-aria-iraniano,2020-01-09 21:59:00,"['Justin Trudeau: «Le prove indicano che l’aereo è stato abbattuto da un missile iraniano» – Il video\n', '\n', 'In diretta da Ottawa il primo ministro canadese punta il dito su un’arma iraniana. Poco dopo tocca al suo collega britannico\n', 'In una conferenza stampa da poco conclusa ad Ottawa, il primo ministro canadese Justin Trudeau ha dichiarato che le prove raccolte indicano che ad abbattere l’aereo ucraino nei pressi di Teheran è stato un missile terra-aria iraniano. L’intelligence canadese e quella dei suoi alleati, in prima fila gli americani, avrebbero informazioni e prove che indicano un intervento da parte delle forze iraniane, ma che potrebbe essere stato un atto «involontario», un «errore». Nella strage sono morti 63 passeggeri canadesi su 176 persone a bordo del velivolo ucraino. Poco dopo anche il primo ministro britannico Boris Johnson si è espresso come il suo collega canadese indicando un missile iraniano come colpevole dell’abbattimento dell’aereo ucraino. Riportiamo di seguito il tweet di Reuters:\n', '\n', 'Il tuo browser non supporta il tag iframe']"
987,news-205379,"Ucraina, aereo caduto in Iran: non si esclude missile o terrorismo",https://www.open.online/2020/01/09/ucraina-aereo-caduto-in-iran-non-si-esclude-missile-o-terrorismo,2020-01-09 14:16:00,"['Ucraina, aereo caduto in Iran: non si esclude missile o terrorismo\n', '\n', 'La Commissione statale ucraina per le indagini «sta attualmente negoziando con le autorità iraniane la possibilità di recarsi sulla scena del disastro e intende cercare i resti di un missile del sistema antiaereo russo Tor»\n', 'Le autorità ucraine non escludono che la caduta ieri del Boeing dell’Ukrainian International Airlines subito dopo il decollo dall’aeroporto internazionale di Teheran, che ha provocato 176 morti, possa essere stata causata dall’impatto con un missile antiaereo, da una collisione di altro tipo o che sia frutto di un atto di “terrorismo”. A riferirlo è l’emittente Cnn.\n', 'Gli inquirenti ucraini inoltre stanno valutando l’ipotesi che il Boeing sia stato abbattuto da un missile del sistema antiaereo Tor, di fabbricazione russa, di cui intendono cercare i possibili resti sul sito del disastro. Lo riporta l’agenzia ucraina Unian, citando il capo del consiglio per la sicurezza nazionale e la difesa, Oleksiy Danilov.\n', 'Ukraine is investigating multiple possible causes of Wednesday’s deadly jetliner crash. Theories including technical problems, a collision of some kind, an anti-aircraft missile, and terrorism are all being explored. https://t.co/VhdHzQVnVw\n', 'Le dichiarazioni del funzionario ucraino arrivano dopo che in rete si sono diffuse le voci che sul luogo dello schianto siano stati rinvenuti frammenti di un missile antiaereo di fabbricazione russa. \n', 'Danilov ha riferito che la Commissione statale ucraina per le indagini sul disastro è arrivata a Teheran: è composta da 45 persone, rappresentanti di 12 ministeri e dipartimenti. La commissione «sta attualmente negoziando con le autorità iraniane la possibilità di recarsi sulla scena del disastro e intende cercare i resti di un missile del sistema antiaereo russo Tor» in dotazione anche all’esercito iraniano, ha spiegato Danilov.']"
988,news-205113,"Aereo caduto a Teheran, l’Iran: «Tornava indietro per un problema». Ma ora Zelensky vuole un’indagine internazionale",https://www.open.online/2020/01/09/aereo-caduto-a-teheran-iran-tornava-indietro-per-un-problema-ma-ora-zelensky-vuole-indagine-internazionale,2020-01-09 08:04:00,"['Aereo caduto a Teheran, l’Iran: «Tornava indietro per un problema». Ma ora Zelensky vuole un’indagine internazionale\n', '\n', 'Sempre più dubbi da parte dell’Ucraina sulla versione di un problema tecnico come causa dell’incidente in cui sono morte 176 persone\n', 'Un video sul suo profilo Facebook dalla durata di meno di cinque minuti per annunciare l’istituzione di una Commissione che faccia luce sulle cause che hanno portato alla caduta di un aereo in Iran e per chiedere un’indagine internazionale, perché Volodymyr Zelensky promette: «Arriveremo alla verità». Intanto l’Organizzazione per l’aviazione civile iraniana ha fatto sapere che «l’aereo, che all’inizio si dirigeva verso est per lasciare la zona dell’aeroporto, ha girato a destra a causa di un problema e stava tornando all’aeroporto nel momento dell’incidente». Già nella giornata di ieri, 8 gennaio, erano stati avanzati dubbi sulla veridicità della prima versione circolata sull’incidente aereo in cui sono morte 176 persone secondo la quale la causa sarebbe stata un problema al motore. Questa mattina, il presidente ucraino in un video su Facebook ha annunciato l’istituzione di una Commissione d’inchiesta sull’incidente. «I nostri esperti stanno già andando a Teheran – ha detto Zelensky – . Mi auspico collaborazione da parte delle autorità iraniane per quanto riguarda la decodifica delle informazioni contenute nella scatola nera». Scatola nera che ieri, appunto, era stata negata da parte dell’Iran. «Oggi parlerò con il presidente iraniano e gli ripeterò la necessità di arrivare presto alla verità», ha detto il presidente. E ha invitato il Canada a collaborare all’indagine. 63 sono infatti i canadesi morti nell’incidente, 82 le vittime iraniane, 11 ucraini, 10 svedesi, 4 afgani, tre britannici e tre tedeschi. Il presidente ha anche vietato alle compagnie aeree ucraine di effettuare voli in Iraq e Iran. Infine Zelensky ha chiesto di evitare speculazioni e dare il tempo alle indagini per arrivare a stabilire la verità.']"
989,news-204873,Ombre sull’aereo caduto a Teheran: l’Ucraina non crede più all’incidente tecnico. Sospesi i voli da Kiev all’Iran,https://www.open.online/2020/01/08/aereo-precipitato-in-iran-lucraina-non-pensa-piu-a-un-incidente-tecnico-sospesi-i-voli-tra-kiev-e-teheran,2020-01-08 18:54:00,"['Ombre sull’aereo caduto a Teheran: l’Ucraina non crede più all’incidente tecnico. Sospesi i voli da Kiev all’Iran\n', '\n', 'Inizialmente le autorità ucraine avevano preso per buono l’incidente tecnico, ma hanno cambiato idea\n', 'L’otto gennaio 2020 il volo Ukraine International Airlines PS752 diretto a Kiev da Teheran è precipitato poco dopo il decollo causando la morte di tutti i presenti a bordo, per un totale di 176 vittime. Secondo le prime dichiarazioni delle autorità iraniane il disastro sarebbe stato causato da un incendio a un motore, ma le autorità ucraine iniziano a dubitare e la linea aerea ha deciso di annullare ogni volo previsto verso l’Iran a tempo indeterminato. Di seguito il comunicato pubblicato nella pagina Facebook della compagnia:\n', 'Information for passengers of UIA suspended flights to/from Tehran Due to the situation in the region, UIA announces the suspension of its scheduled flights between Kyiv and Tehran, effective 08 January, 2020, until further notice. The decision made by the management of the UIA and confirmed as a prohibition issued by State Aviation Administration of Ukraine for flights in Iran’s airspace for all Ukrainian registration aircraft. Passengers will be rerouted, where possible, or offered a refund for unused flights. Passengers are advised to contact the place of ticket purchase.\n', 'In un secondo comunicato della compagnia aerea ucraina vengono riportati i nomi dei tre piloti a bordo del velivolo e delle loro ore di volo. Il motivo è semplice: secondo i dati in loro possesso l’aereo si trovava in volo a 2400 metri da terra prima di iniziare a precipitare, un’altitudine dove – secondo la compagnia – le possibilità di errore erano minime vista l’esperienza dei piloti.\n', 'In un terzo comunicato la linea aerea ha riportato che il velivolo, costruito nel 2016, era stato revisionato il 6 gennaio 2020, due giorni prima della tragedia.\n', 'Qualche ulteriore dubbio è nato a seguito della visione di alcune immagini, come quelle diffuse dal sito web dell’Iranian Studets News Agency gestita dallo Stato, nelle quali si evidenziano segni e fori in alcune parti del relitto che farebbero pensare a tutt’altro che un incidente. Questo ha alimentato la teoria che l’aereo sia stato colpito e abbattuto, ma rimane tutto da dimostrare.\n', 'L’ambasciata ucraina in Iran aveva inizialmente parlato di un incidente causato per motivi tecnici, per poi ritirare tutto in attesa di ulteriori indagini. \n', 'Attualmente l’Iran ha negato la possibilità di consegnare la scatola nera dell’aereo al produttore (Boeing) e alle autorità ucraine o americane.\n', 'Leggi anche: ']"
990,news-204303,"Iran, precipita aereo ucraino subito dopo il decollo, nessun superstite: 176 morti",https://www.open.online/2020/01/08/iran-precipita-aereo-ucraino-subito-dopo-il-decollo-nessun-superstite-180-morti,2020-01-08 12:30:00,"['Iran, precipita aereo ucraino subito dopo il decollo, nessun superstite: 176 morti\n', '\n', 'L’aereo diretto a Kiev e precipitato poco dopo il decollo a causa di un incendio a un motore, secondo quanto riferito da funzionari iraniani\n', 'Un Boeing 737 della Ukaine Airlines è precipitato dopo il decollo all’aeroporto internazionale di Teheran Imam-Khomeini. A bordo c’erano 176 persone, di cui 167 passeggeri e nove membri dell’equipaggio: nessun superstite. Il Consiglio di Sicurezza dell’Ucraina ha comunicato che 11 cittadini ucraini, di cui 9 membri dell’equipaggio, sono morti nell’incidente aereo. A bordo dell’aereo erano inoltre presenti 82 cittadini iraniani, 63 canadesi, 11 ucraini, 10 svedesi, 4 afghani, 3 inglesi e 3 tedeschi, ha reso successivamente noto il ministro degli Esteri ucraino Vadym Prystaiko.\n', 'Le cause dell’incidente\n', 'L’aereo diretto a Kiev è precipitato poco dopo il decollo a causa di un incendio a un motore, secondo quanto riferito all’agenzia di stampa Irna da un funzionario del ministero dei Trasporti e delle Infrastrutture iraniano, salvo poi ritirare l’ipotesi. Poco dopo aver ritrovato le scatole nere, il governo iraniano ha annunciato che non le restituirà agli Stati Uniti. \n', 'Parallelamente, la compagnia aerea Ukraine International Airlines ha sospeso tutti i voli per Teheran a tempo indeterminato, assicurando che farà tutto il possibile per chiarire le cause dell’incidente.\xa0Per la compagnia aerea si tratta del primo incidente aereo da quando è stata fondata nel 1992. L’aereo coinvolto nell’incidente era stato costruito nel 2016, ed era stato revisionato lo scorso 6 gennaio. \n', 'Zelensky: «No a speculazioni sulla catastrofe»\n', 'Il presidente ucraino Zelensky, ha espresso le proprie «più sentite condoglianze alle famiglie delle vittime» e ha fatto esplicita richiesta di evitare «speculazioni o teorie non verificate sulla catastrofe». Il presidente ucraino ha anche annullato la sua visita ufficiale in Oman e «sta tornando a Kiev urgentemente».']"
991,news-195590,Noleggiano un veliero in Sicilia per trafficare migranti dalla Turchia: arrestati due cittadini ucraini,https://www.open.online/2019/12/27/noleggiano-un-veliero-in-sicilia-per-trafficare-migranti-dalla-turchia-arrestati-due-cittadini-ucraini,2019-12-27 17:07:00,"['Noleggiano un veliero in Sicilia per trafficare migranti dalla Turchia: arrestati due cittadini ucraini\n', '\n', 'I due uomini di 71 e 45 anni sono stati bloccati dalla Polizia di Reggio Calabria mentre si dirigevano in Turchia \n', 'Avevano noleggiato un veliero in Sicilia per dirigersi verso le coste della Turchia e prelevare migranti da condurre illegalmente in Italia i due uomini ucraini di 71 e 45 anni fermati dalla Squadra mobile di Reggio Calabria e dallo Sco, Servizio centrale operativo della Direzione centrale anticrimine della Polizia di Stato, grazie al coordinamento del Procuratore aggiunto Gerardo Dominijanni e del pm Sara Amerio.\xa0\n', 'Il fermo dei due uomini risale al 19 dicembre scorso, quando il veliero di 15 metri su cui viaggiavano é stato soccorso dalla Capitaneria di porto reggina al largo delle coste di Pellaro perché in difficoltà a causa delle avverse condizioni marine.\n', 'Nell’immediato, secondo quanto riferito dalla Questura, «non è stato rilevato nulla di apparentemente anomalo, nessuna presenza di clandestini a bordo, se non fosse che, ricevuta la notizia del soccorso e considerando quantomeno fuori dal comune la presenza di una barca a vela condotta da due stranieri di nazionalità ucraina in questo periodo dell’anno, gli 007 della Mobile reggina e del Servizio centrale operativo della polizia, con il coordinamento della Direzione distrettuale antimafia, diretta dal procuratore capo Giovanni Bombardieri, hanno approfondito la vicenda».\n', 'Le indagini \n', 'Da quel momento sono dunque scattate le indagini degli inquirenti secondo cui i due uomini, dopo aver raggiunto Catania e poi trasferitisi in provincia di Messina, avrebbero noleggiato il veliero per 3.800€ con lo scopo di organizzare un viaggio di migranti dalla Turchia alla Calabria.\n', 'Uno dei due trafficanti era già stato condannato in precedenza per favoreggiamento dell’immigrazione clandestina e, una volta espulso, non avrebbe potuto rientrare in Italia per 5 anni. Così non è stato, e l’uomo è stato arrestato in flagranza di reato.\xa0\n', 'Gli inquirenti hanno inoltre emesso un provvedimento di fermo\xa0 «ritenendo entrambi organici a un’organizzazione criminale transnazionale dedita al traffico di migranti e che i due, nell’occasione, ne stessero proprio organizzando il trasporto dalle coste della Turchia fino all’Italia». Entrambi gli uomini sono stati sottoposti all’ordinanza di custodia cautelare in carcere, emessa dal Tribunale di Reggio Calabria.\xa0\n', 'I precedenti casi \n', 'Lo scorso 9 giugno due cittadini ucraini erano stati fermati a seguito di un’intercettazione da parte della Guardia di Finanza\xa0a una trentina di miglia marine dalle coste italiane del mar Jonio. A bordo, stipate nella stiva della nave, erano presenti 53 persone: 43 uomini e 10 bambini. \n', 'Più recente è invece il caso dei 33 migranti soccorsi sulla costa di Santa Maria di Leuca, in provincia di\xa0Lecce. Anche in questo caso i migranti si trovavano a bordo di una barca a vela che si è incagliata \xa0sulla scogliera sul lungomare Cristoforo Colombo, a Leuca e anche in questo caso i due scafisti avevano origini ucraine.\n', 'Foto copertina: Ansa / Pipita (foto di repertorio)']"
992,news-188347,"Gasdotto Russia-Ucraina, l’Ue: «Trovata l’intesa per un nuovo contratto»",https://www.open.online/2019/12/20/gasdotto-russia-ucraina-lue-trovata-lintesa-per-un-nuovo-contratto,2019-12-20 06:00:00,"['Gasdotto Russia-Ucraina, l’Ue: «Trovata l’intesa per un nuovo contratto»\n', '\n', 'I rapporti tra i due paesi sono deteriorati con l’annessione della Crimea da parte della Russia nel marzo del 2014. Ma l’accordo definitivo sembra essere ormai vicino\n', 'Dopo colloqui durati diverse ore, la Russia, l’Ucraina e la Commissione Europea hanno trovato un’intesa per il gasdotto che rifornisce l’Europa con gas russo passando dall’Ucraina. Dovrebbe entrare in vigore a partire dal nuovo anno dopo la scadenza dell’accordo esistente, che scade alla fine del 2019. «Dopo queste trattative molto intense sono felice di annunciare che abbiamo raggiunto un accordo di principio su tutti gli elementi chiave. Io ritengo che sia una notizia molto positiva per l’Europa, la Russia e l’Ucraina», ha detto Maroš Šefčovič, vicepresidente della Commissione europea, al termine dei colloqui a Berlino. A inizio dicembre la Russia ha annunciato il lancio del primo gasdotto tra Russia e Cina battezzato “Forza della Siberia”. Costato oltre 55 miliardi di dollari, è il più grande contratto mai realizzato da Gazprom. Si tratta di un progetto dal grande valore strategico: da una parte permette di soddisfare il fabbisogno energetico della Cina, mentre dall’altra mette la Russia al riparo dal peggioramento dei suoi rapporti con l’Europea.\n', 'La crisi nei rapporti dopo l’annessione della Crimea \n', 'Per Mosca le tariffe volute dall’Ucraina per far transitare il gas russo dal suo territorio erano troppo alte. Per superare la resistenza ucraina, Vladimir Putin aveva offerto uno sconto del 20-25% sull’acquisto di gas da parte dell’Ucraina. I rapporti tra i due Paesi sono deteriorati con l’annessione della Crimea da parte della Russia nel marzo del 2014. L’Ucraina aveva cessato le importazioni di gas russo a partire dal novembre 2015. ']"
993,news-187977,"Russia, Putin difende Trump: «Accuse inesistenti». L’idea dello zar per restare molto a lungo al Cremlino",https://www.open.online/2019/12/19/russia-putin-possibile-rimozione-divieto-due-mandati-consecutivi,2019-12-19 13:20:00,"['Russia, Putin difende Trump: «Accuse inesistenti». L’idea dello zar per restare molto a lungo al Cremlino\n', '\n', 'Nella conferenza stampa di fine anno il presidente russo ha anche espresso “solidarietà” a Donald Trump per la procedura di impeachment\n', 'Quasi 1900 giornalisti, per una conferenza stampa che in Russia è considerato un vero e proprio evento. Vladimir Putin saluta il 2019 con il suo consueto incontro di fine anno con la stampa. Al World Trade Center di Mosca, il presidente russo ha incontrato i 1895 giornalisti, russi e stranieri, accreditati. Tanti i temi caldi passati dalle parole del capo del Cremlino, dall’Ucraina, al disarmo, all’ultima fresca notizia dell’impeachment di Donald Trump. E proprio al presidente americano, Putin ha mostrato la sua “solidarietà», affermando che la messa in stato di accusa «si basa su accuse inventate e il Senato respingerà le imputazioni». «È estremamente difficile – ha dichiarato Putin – che i repubblicani tolgano la carica di presidente a un rappresentante del loro stesso partito per motivi che sono assolutamente inventati». Motivi che secondo le imputazioni riconducono ai rapporti tra il presidente americano e il suo omologo ucraino, Volodymyr Zelensky. Un dossier, quello ucraino, scottante anche per Mosca. \n', 'Le tensioni con l’Ucraina\n', 'I rapporti tra i due Paesi continuano ad essere tesi dopo la crisi della Crimea scoppiata nel 2014. L’ultimo incontro tenutosi a Parigi tra i due leader, con la presenza di Merkel e Macron, ha provato a stemperare le tensioni tra i due vicini, portando a un accordo per il cessate il fuoco entro fine anno, nonostante le perplessità del presidente ucraino. «La Russia manterrà la rotta ucraina di fornitura del gas, anche se è più costosa rispetto ad altre vie, ma il punto è per «quanto tempo e a quali volumi», ha detto Putin, riferendosi alle sanzioni europee nei confronti della Russia. Putin ha poi ricordato a Kiev del suo debito di 3 miliardi di dollari nei confronti della Russia e ha definito “senza senso” la sentenza della corte arbitrale di Stoccolma sul contenzioso fra Gazprom e la sua controparte ucraina».\n', 'Doping\n', 'La decisione della Wada è «ingiusta e contraria al diritto internazionale» ma, soprattutto, punisce la Russia «due volte per lo stesso crimine», ha detto Putin riferendosi alla squalifica di quattro anni imposta dall’agenzia mondiale dell’antidoping agli atleti russi trovati positivi. «Non è mai successo prima – continua Putin – ci hanno escluso dalle ultime Olimpiadi e ora è accaduto ancora».\n', 'Clima\n', 'Il presidente russo ha parlato anche dei cambiamenti climatici definendo il riscaldamento globale una minaccia per il mondo ma «nessuno conosce le origini del cambiamento climatico». Pur sottolineando che il riscaldamento globale può avere effetti negativi sulle città russe dell’Artico e sul permafrost, nonché provocare incendi e inondazioni, Putin ha dichiarato che «nella storia della Terra ci sono stati periodi di riscaldamento e di raffreddamento e che questo potrebbe dipendere dai processi dell’universo». Putin ha comunque rimarcato che la Russia rispetta l’Accordo di Parigi sul clima. Putin ha inoltre ipotizzato che possa essere cancellato il limite di due mandati presidenziali consecutivi dalla Costituzione, un passaggio che può aprire la strada alla sua permanenza a capo del Cremlino a vita: «Quello che si potrebbe fare per quanto riguarda questi mandati è cancellare l’espressione ‘di seguito’».']"
994,news-183214,"Ucraina, arrestati cinque veterani del Donbass per l’omicidio di un giornalista",https://www.open.online/2019/12/13/ucraina-arrestati-cinque-veterani-del-donbass-per-lomicidio-di-un-giornalista,2019-12-13 11:33:00,"['Ucraina, arrestati cinque veterani del Donbass per l’omicidio di un giornalista\n', '\n', 'L’obiettivo sarebbe stato quello di “destabilizzare la situazione nel Paese uccidendo una persona famosa”.\n', 'Le autorità ucraine hanno annunciato ieri di aver arrestato cinque veterani della guerra del Donbass accusandoli di essere coinvolti nell’omicidio del giornalista Pavel Sheremet, avvenuto tre anni e mezzo fa a Kiev. L’obiettivo, secondo il vice comandante della polizia ucraina Ievghen Koval, era «destabilizzare la situazione nel Paese uccidendo una persona famosa». Stando agli investigatori, una pediatra volontaria nel Donbass, Yulia Kuzmenko, piazzò sotto l’auto di Sheremet la bomba che uccise il reporter. Ad aiutarla sarebbe stato un musicista e veterano del conflitto nel sud-est ucraino, Andriy Antonenko. \n', 'L’uomo nega però le imputazioni e ieri, quando la polizia lo ha arrestato, ha scritto su Facebook. «Mi accusano dell’uccisione di Sheremet. (…) aiuto!» Gli agenti hanno arrestato anche un’infermiera militare, Yana Duhar, nonché Vladislav e Inna Grishchenko, anche questi ultimi veterani del Donbass. Sheremet era un giornalista russo di origine bielorussa conosciuto per la sua posizione contro il Cremlino sulla rivolta di piazza Maidan e l’annessione russa della Crimea. Nel 2014 aveva lasciato la Russia e si era trasferito a Kiev, dove lavorava per la testata online di giornalismo investigativo Ukrainska Pravdam.']"
995,news-180566,"Parigi, incontro Russia-Ucraina: accordo per un cessate il fuoco nel Donbass. Zelensky: «Scarsi risultati»",https://www.open.online/2019/12/10/parigi-incontro-russia-ucraina-accordo-per-un-cessate-il-fuoco-nel-donbass-zelensky-scarsi-risultati,2019-12-10 00:59:00,"['Parigi, incontro Russia-Ucraina: accordo per un cessate il fuoco nel Donbass. Zelensky: «Scarsi risultati»\n', '\n', 'La strada è in salita e il presidente russo Vladimir Putin ha dichiarato di volere una modifica della costituzione ucraina tale da garantire uno status speciale alla regione del Donbass\n', 'Si è concluso il summit di Parigi, il cosiddetto “formato Normandia” promosso dalla Francia di Emmanuel Macron per trovare un accordo tra Russia e Ucraina sulla situazione nel Donbass. All’incontro, che ha visto anche la partecipazione della Germania con la Cancelliera Angela Merkel, il presidente russo Vladimir Putin e quello ucraino Volodymyr Zelensky si sono impegnati sulla piena attuazione di un cessate il fuoco entro la fine del 2019. Un impegno a cui seguirà entro quattro mesi un altro vertice per consolidare il rilancio del processo di pace nel Donbass, dove gli scontri tra le truppe di Kiev e i separatisti hanno provocato oltre 13.000 morti dal 2014.\n', 'Ma la strada è in salita e il presidente russo Vladimir Putin\xa0ha dichiarato di volere una modifica della costituzione ucraina tale da garantire uno status speciale alla regione del Donbass. Una proposta su cui Zelensky non si è ancora espresso apertamente nonostante abbia lamentato gli «scarsi risultati» del faccia a faccia con il presidente russo. Kiev, ha riferito Zelensky, ha insistito sulla necessità del pieno controllo delle zone orientali dell’Ucraina, senza dover fare concessioni territoriali alla Russia. Zelensky ha annunciato che al vertice di Parigi si è giunto ad un accordo per lo scambio di prigionieri fra Ucraina e Russia sulla base del principio «tutti per tutti» e che questa è una delle cose più «importanti» perché ha a che fare con «la vita reale delle persone».']"
996,news-172641,"Denunciato per diffamazione Giulietto Chiesa, ma lui decide di patteggiare",https://www.open.online/2019/12/02/denunciato-per-diffamazione-giulietto-chiesa-ma-lui-decide-di-patteggiare,2019-12-02 07:37:00,"['Denunciato per diffamazione Giulietto Chiesa, ma lui decide di patteggiare\n', '\n', 'Accusato di aver diffamato un reporter italiano nel Donbass, Chiesa non si è dichiarato innocente preferendo patteggiare\n', 'Giulietto Chiesa, giornalista e politico fondatore di PandoraTV, noto per le sue posizioni pro Russia e cospirazioniste – ricordiamo quando Peter Gomez pubblicò una nota dove prendeva le distanze per un articolo pubblicato nel blog de Il Fatto Quotidiano – era stato denunciato nel 2017 da Mauro Voerzio con l’accusa di diffamazione nei suoi confronti. Giulietto Chiesa, difeso dall’avvocato Antonio Ingroia, ha patteggiato.\n', 'Mauro Voerzio, reporter nel Donbas e già responsabile italiano di Stopfake.org, aveva denunciato il giornalista per diffamazione a mezzo stampa (art. 595 c.3 c.p.) a seguito della pubblicazione nel 2017 di un video – su Youtube e sul canale PandoraTV – in cui sosteneva che lo stesso Voerzio infrangesse le leggi italiane, che avrebbe partecipato a una operazione nazista e fascista nel Donbass e che avrebbe una dubbia attività a Kiev e in Ucraina.\n', 'Giulietto Chiesa, patteggiando, ha preferito dunque non contestare l’accusa – non dichiarandosi innocente – in cambio di uno sconto della pena. Inoltre, attraverso il patteggiamento non porterà all’iscrizione nel certificato del casellario giudiziale. Ora è tenuto a pagare una multa di 1.500 euro, ma ciò che non si legge nella sentenza è l’obbligo di rimozione del video diffamatorio ai danni di Mauro Voerzio che, a seguito dei fatti, proseguirà per le vie legali in sede civile.']"
997,news-169946,"Ucrainagate, Trump sapeva della talpa quando ha dato l’ok agli aiuti per Kiev",https://www.open.online/2019/11/27/ucrainagate-trump-sapeva-della-talpa-quando-ha-dato-lok-agli-aiuti-per-kiev,2019-11-27 06:13:00,"['Ucrainagate, Trump sapeva della talpa quando ha dato l’ok agli aiuti per Kiev\n', '\n', 'L’indiscrezione del New York Times rivela che il presidente Usa sapeva dell’esistenza della denuncia un mese prima del via libera agli aiuti per l’Ucraina\n', 'Donald Trump sapeva della talpa della telefonata con il leader ucraino, Volodymyr Zelensky, quando ha scongelato e dato il via libera agli aiuti a Kiev a settembre. Lo riporta il New York Times citando alcune fonti, secondo le quali Trump era stato informato ad agosto. La talpa della telefonata è alla base dell’indagine per un possibile impeachment del presidente. Trump era sotto la pressione del Congresso quando ha scongelato gli aiuti all’Ucraina a settembre. Ma le indiscrezioni del New York Times mostrano che il presidente era consapevole della denuncia della talpa e delle sue accuse quando ha scongelato gli aiuti. La denuncia della talpa – riporta il New York Times – ha acceso uno scontro all’interno della Casa Bianca con l’ispettore generale dell’intelligence, Michael Atkinson, convinto che i documenti dovessero essere consegnati al Congresso. Ma Atkinson si è scontrato con la contrarietà del legale della Casa Bianca e del suo vice, rispettivamente Pat Cipollone e John Eisenberg.']"
998,news-164812,"Impeachment, la testimonianza di Sondland conferma il «do ut des». Ma per la Casa Bianca: «Le sue parole scagionano Trump»",https://www.open.online/2019/11/20/impeachment-testimonia-sondland-e-conferma-il-do-ut-des,2019-11-20 23:11:00,"['Impeachment, la testimonianza di Sondland conferma il «do ut des». Ma per la Casa Bianca: «Le sue parole scagionano Trump»\n', '\n', 'Quello dell’ambasciatore americano all’Ue potrebbe essere la testimonianza più decisiva nella procedura di impeachment nei confronti del presidente Donald Trump\n', 'Secondo Washington le dichiarazioni di Gordon Sondland, l’ambasciatore americano all’Ue, scagionerebbero completamente Donald Trump. La Casa Bianca ha definito «triste» il fatto che i democratici alla Camera «continuino a concentrarsi sull’impeachment invece di lavorare per gli americani». \n', 'In un altro passaggio della sua audizione Sondland ha testimoniato che «Trump non gli ha mai detto che un incontro alla Casa Bianca o gli aiuti all’Ucraina erano legati a una dichiarazione pubblica da parte» del leader di Kiev Volodymyr Zelensky. Affermazioni che secondo l’amministrazione Trump scagionerebbero completamente il presidente americano dalle accuse di abuso d’ufficio.\n', 'Agli ordini di Trump\n', 'Nelle sue sette ore di audizione Sondland ha dichiarato che non avrebbe fatto che seguire gli ordini di Donald Trump. La testimonianza dell’ambasciatore Usa davanti al Congresso potrebbe essere tra le più decisive nella procedura di impeachment nei confronti del presidente Donald Trump. Lo scopo delle indagini è infatti quello di capire se il presidente Trump abbia effettivamente abusato del suo ufficio. \n', 'A quanto affermato dall’ambasciatore, il presidente americano aveva collegato l’invito del suo omologo ucraino alla Casa Bianca all’apertura di un’inchiesta di Hunter Biden, figlio di un oppositore politico di Trump. Sondland ha anche «concluso» che l’attribuzione di un aiuto militare a Kiev fosse legato all’apertura di queste inchieste, e l’aveva comunicato a dei responsabili ucraini. \n', 'Mentre alcuni dei più stretti collaboratori di Trump rifiutano di cooperare con la Camera dei rappresentanti a una procedura che definiscono «illegale». Un anello debole pare essere Gordon Sondland, l’unico che ha rettificato la sua testimonianza precedente. \n', 'Insieme ad altri diplomatici «ho lavorato con Rudy Giuliani (l’avvocato personale di Trump) sul dossier ucraino sotto esplicita richiesta del presidente degli Stati Uniti», ha sottolineato Sondland. L’ambasciatore ha poi aggiunto che la Casa Bianca e il Dipartimento di Stato erano stati tenuti al corrente delle azioni svolte.\n', '«L’idea che stessimo svolgendo un’azione diplomatica losca o irregolare è assolutamente falsa», ha insistito in risposta ad altri testimoni che l’hanno accusato di agire al di fuori dei canali ufficiali della diplomazia americana.']"
999,news-160520,Rudolph Giuliani indagato: i sospetti sulle attività in Ucraina dell’avvocato di Trump e sui finanziamenti elettorali,https://www.open.online/2019/11/15/rudolph-giuliani-indagato-i-sospetti-sulle-attivita-in-ucraina-dellavvocato-di-trump-e-sui-finanziamenti-elettorali,2019-11-15 05:42:00,"['Rudolph Giuliani indagato: i sospetti sulle attività in Ucraina dell’avvocato di Trump e sui finanziamenti elettorali\n', '\n', 'A indagare l’ex sindaco di New York è l’ufficio del procuratore federale di Manhattan, che guidava lui stesso prima di diventare primo cittadino\n', 'L’avvocato personale di Donald Trump, Rudolph Giuliani, figura centrale nella vicenda dell’Ucrainagate, è indagato dalla giustizia federale nell’ambito di un’inchiesta su alcune sue operazioni finanziarie. Il sospetto è quello di possibili violazioni delle regole sui finanziamenti elettorali e di azioni illegali di lobby all’estero. Lo riporta l’agenzia Bloomberg citando alcuni funzionari dell’amministrazione Usa. Uno di loro ipotizza da parte della procura federale di Manhattan anche le accuse per corruzione di funzionari stranieri e cospirazione.\n', 'A indagare su Giuliani è l’ufficio del procuratore federale di Manhattan una volta da lui guidato, prima di diventare sindaco di New York. Le indagini – riporta sempre l’agenzia Bloomberg – si starebbero concentrando proprio sulle sue attività in Ucraina. \n', 'Attività per le quali erano già finiti nel mirino degli inquirenti due soci di Giuliani arrestati alcune settimane fa, Lev Parnas e Igor Fruman, accusati di aver fatto illegalmente confluire centinaia di migliaia di dollari verso funzionari statunitensi e comitati politici che sostenevano Trump. Se i capi di accusa ipotizzati per Giuliani dovessero materializzarsi rappresenterebbero una vera tegola per il presidente Trump, soprattutto se venisse provato che l’ex sindaco di New York ha agito dietro le sue direttive.']"
1000,news-157747,"Ucraina, cori razzisti contro il brasiliano Taison: spara il pallone in tribuna alla Balotelli, e scoppia in lacrime – Il video",https://www.open.online/2019/11/11/ucraina-cori-e-insulti-razzisti-contro-il-brasiliano-taison-la-reazione-alla-balotelli-e-scoppia-in-lacrime-video,2019-11-11 08:14:00,"['Ucraina, cori razzisti contro il brasiliano Taison: spara il pallone in tribuna alla Balotelli, e scoppia in lacrime – Il video\n', '\n', 'Il giocatore, bersagliato di insulti insieme al compagno il connazionale Dentinho, è uscito dal campo in lacrime\n', 'Siamo al 74′ della sfida tra Shakhtar Donetsk e Dinamo Kiev. Tra Taison e la porta un difensore lento, che si lascia cadere. L’arbitro fischia, dalla tifoseria di casa piovono fischi e i soliti stupidi ululati. Taison e Dentinho, connazionale brasiliano, sono presi di mira dal fischio di inizio da cori e insulti razzisti. Il secondo non cede, ma il primo ne ha abbastanza: dito medio e pallone calciato verso il settore più rumorosamente incivile. L’arbitro, Mykola Balakin, applica il regolamento e lo espelle, per poi sospendere (per soli cinque minuti) la partita. Taison esce dal campo incredulo, con le lacrime agli occhi. I due giocatori avevano già parlato del comportamento dei tifosi al direttore di gara, che aveva chieso un annuncio dall’altoparlante. Ma la tifoseria della capitale ucraina sono poco sensibili agli appelli: prima della gara si sono presi gioco della campagna anti-razzismo del loro stesso club, distribuendo sticker con scritto un «mi piace al razzismo». Tutto questo avviene nello stadio dove solo quattro anni fa quattro fan di origini africane del Chelsea sono stati aggrediti dai locali, durante una gara di Champions League.Shakhtar e Dinamo Kiev hanno condannato duramente l’episodio – il club ospite ha postato su Twitter le immagini della solidarietà di giocatori biancoblu con Taison. Ma quei cori, e quel cartellino rosso, rimangono una ferita aperta di cui la UEFA si deve preoccupare e occupare. \n', ' ']"
1001,news-153899,"Impeachment, ambasciatore Sondland cambia versione e inguaia Trump: «Aiuti militari a Kiev per indagare il figlio di Biden»",https://www.open.online/2019/11/05/impeachment-ambasciatore-sondland-cambia-versione-e-inguaia-trump-aiuti-militari-a-kiev-per-indagare-il-figlio-di-biden,2019-11-05 23:00:00,"['Impeachment, ambasciatore Sondland cambia versione e inguaia Trump: «Aiuti militari a Kiev per indagare il figlio di Biden»\n', '\n', 'Testimonianza chiave di Sondland: «Trump mi ha spinto a dire che l’aiuto militare Usa era condizionato all’annuncio dell’inizio delle indagini su Biden»\n', '«Ho detto agli ucraini che l’aiuto militare Usa era condizionato all’annuncio dell’inizio delle indagini anticorruzione che avevamo discusso». L’ambasciatore americano all’Unione Europea Gordon Sondland ha fornito una testimonianza chiave nell’indagine di impeachment di Donald Trump in corso alla Camera. Il diplomatico ha riferito – in un colloquio con gli inquirenti pubblicato il 5 novembre – di aver detto a un alto funzionario ucraino che gli aiuti militari Usa e l’incontro di Zelensky con Trump alla Casa Bianca erano subordinati a una dichiarazione pubblica sull’avvio delle indagini sul figlio di Biden. Questa svolta potrebbe compromettere la posizione di Donald Trump, che ha sempre negato qualsiasi forma di ricatto, nonostante Sondland non abbia direttamente legato il «do ut des» a Donald Trump. Lo stesso Sondland si era dichiarato in precedenza estraneo ai fatti, negando di aver fatto da tramite per uno «scambio». Le nuove rivelazioni cambiano le carte in tavola. \n', 'L’ambasciatore Usa in Ucraina, Bill Taylor, aveva sempre sostenuto che Sondland gli avrebbe spiegato chiaramente in una telefonata avvenuta lo scorso 7 settembre, dopo una sua sollecitazione via messaggio, come gli aiuti militari e anche la possibilità di un incontro tra Trump e Zelensky dipendessero dall’apertura di due dossier da parte di Kiev. Il primo sulla società dell’energia Burisma (per la quale lavorava Hunter Biden, il figlio dell’attuale candidato dem alla presidenza Joe Biden) e il secondo sul ruolo dell’Ucraina nelle presidenziali americane del 2016 per favorire i democratici. \n', 'La Casa Bianca ha reagito alla pubblicazione della testimonianza di Sondland e di quella di Kurt Volker, l’inviato Usa in Ucraina pubblicata il 5 novembre, con una nota: «Entrambe le trascrizioni diffuse oggi mostrano che per questo illegittimo impeachment farsa ci sono ancora meno prove di quanto si pensasse prima». Secondo la Presidenza, «Nessuna quantità di titoli osceni da parte di media faziosi, volti chiaramente a influenzare la narrativa, cambia il fatto che il Presidente non ha fatto nulla di male». \n', '«L’ambasciatore Sondland», continua la nota, «dichiara onestamente che ‘non sapeva (e ancora non sa) quando, chi o da chi gli aiuti furono sospesi’. Egli ha detto anche che ‘presumeva’ che ci fosse un legame con gli aiuti ma non è in grado di identificare alcuna solida fonte per questa affermazione. Al contrario, la testimonianza di Volker conferma che non poteva esserci un quid pro quo perché gli ucraini non sapevano che gli aiuti militari erano bloccati in quel momento».\n', 'Intanto, il capo ad interim dello staff presidenziale, Mike Mulvaney, è stato convocato a testimoniare al Congresso venerdì prossimo. È il più alto responsabile della Casa Bianca che sia stato chiamato e non è ancora chiaro se si presenterà dato che vari alti funzionari convocati ieri e oggi non si sono presentati, dopo le indicazioni di Trump di non collaborare con l’indagine che definisce «illegittima».']"
1002,news-149781,"Congresso Usa, approvata la procedura di impeachment",https://www.open.online/2019/10/31/congresso-usa-al-via-il-voto-sulla-procedura-di-impeachment,2019-10-31 15:52:00,"['Congresso Usa, approvata la procedura di impeachment\n', '\n', 'Dopo un breve dibattito, la procedura che fissa le regole per l’indagine, è stata approvata\n', 'Oggi, dopo che la presidente della Camera dei rappresentanti americana Nancy Pelosi ha annunciato l’inizio della procedura di impeachment nei confronti di Donald Trump, il Congresso americano – a maggioranza democratica – ha approvato la procedura. I democratici sostengono che il presidente Trump abbia abusato della sua posizione quando il 25 luglio telefonò al neo-eletto presidente ucraino Volodymyr Zelensky per chiedergli di avviare un’inchiesta giudiziaria nei confronti del suo rivale politico, Joe Biden, candidato nelle primarie democratiche per le elezioni presidenziali del 2020.\n', 'L’ambasciatore americano in Ucraina Bill Taylor, chiamato a testimoniare nella contro-inchiesta sul Russiagate (ovvero sulle interferenze della Russia nelle elezioni presidenziali americane nel 2016) ha dichiarato che la richiesta di Trump a Zelensky era legata all’approvazione di aiuti militari a Kiev. Prima dell’avvio della discussione alla Camera, Trump è tornato a parlare della telefonata su Twitter, invitando a leggere la trascrizione della sua conversazione avuta con il Presidente ucraino che, evidentemente, Trump ritiene lo scagioni totalmente.\n', 'Il voto di oggi\n', 'Il voto di oggi non è la messa in stato d’accusa del presidente, che eventualmente porterebbe a un processo nel Senato. Il voto è servito, invece, ad formalizzare i parametri dell’inchiesta nei confronti del Presidente Trump. Un presidente non può essere messo in stato di accusa fino a quando l’intera Camera non voti a favore degli articoli dell’impeachment. Se esiste una maggioranza semplice, il giudice capo della Corte Suprema presidierà sul processo al Senato. Una maggioranza di due-terzi è necessaria per condannare e rimuovere un presidente dalla sua funzione.']"
1003,news-143038,L’ambasciatore Usa in Ucraina silura Trump sull’impeachment: «Trattenuti fondi militari per mettere pressione a Kiev»,https://www.open.online/2019/10/23/lambasciatore-usa-in-ucraina-silura-trump-sullimpeachment-trattenuti-fondi-militari-per-mettere-pressione-a-kiev,2019-10-23 09:13:00,"['L’ambasciatore Usa in Ucraina silura Trump sull’impeachment: «Trattenuti fondi militari per mettere pressione a Kiev»\n', '\n', 'La testimonianza del diplomatico Bill Taylor conferma molte delle tesi del primo informatore, mettendo in difficoltà non soltanto il presidente ma anche alcuni dei suoi emissari, tra cui l’ambasciatore americano presso l’Unione europea\n', 'Mentre in Italia il premier Giuseppe Conte affronterà un’audizione al Copasir per spiegare il perché degli incontri da lui autorizzati tra l’intelligence italiana e il procuratore generale americano William Barr, che indaga sulla “pista Ucraina” nelle interferenze alle elezioni Presidenziali del 2016 (la contro-inchiesta al Russiagate di Robert Mueller), la testimonianza dell’ambasciatore statunitense in Ucraina, Bill Taylor, mette in difficoltà il presidente Donald Trump sul caso che lo vede accusato di aver fatto leva su una potenza straniera per ostacolare un rivale politico, Joe Biden, oltre che per minare le conclusioni di Mueller. Il caso ha spalancato le porte alla procedura di impeachment, ovvero alla di messa in stato di accusa del presidente americano, un’ipotesi che era stata accantonata nonostante i dubbi e i sospetti sollevati dal caso Russiagate. Ascoltato a porte chiuse da una commissione parlamentare a guida democratica, l’ambasciatore Taylor ha confermato (qui il link alla sua dichiarazione) molte dichiarazioni fatte dall’informatore dell’intelligence americano che per primo aveva accusato il Presidente Trump di aver fatto pressione, in una telefonata del 25 luglio scorso, sul neo-presidente ucraino Volodymyr Zelensky affinché avallasse un’indagine della magistratura ucraina per corruzione nei confronti di Joe Biden e di suo figlio, Hunter Biden, e che annunciasse un’indagine nelle ipotetiche interferenze ucraine nelle elezioni presidenziali americane del 2016, vinte da Trump.\n', 'Gli aiuti militari a Kiev trattenuti da Trump\n', 'Tra le accuse più forti rivolte a Trump durante le 10 ore di audizione riguardano lo sblocco degli aiuti militari a Kiev. Il presidente americano ha sempre negato la strumentalizzazione degli aiuti militari per fini politici, cosa invece sostenuta dall’informatore dell’intelligence la cui testimonianza ha fatto nascere il caso. Ma l’audizione di Taylor è importante anche in un altro senso perché contraddice quanto invece era stato riportato da Gordon Sondland, ambasciatore americano presso l’Unione europea. In una precedente audizione nel caso Ukrainegate, Sondland aveva dichiarato di essere totalmente estraneo ai fatti. Secondo Taylor invece, Sondland gli avrebbe spiegato chiaramente in una telefonata avvenuta lo scorso 7 settembre, dopo una sollecitazione via messaggio di Taylor, come gli aiuti militari e anche la possibilità di un incontro tra Trump e Zelensky dipendessero dall’apertura di due dossier da parte di Kiev: il primo sulla società dell’energia Burisma (per la quale lavorava Hunter Biden, il figlio dell’attuale candidato dem alla presidenza Joe Biden) e il secondo sul ruolo dell’Ucraina nelle presidenziali americane del 2016 per favorire i democratici. \n', 'Il “canale informale”\n', 'Taylor, diventato ambasciatore in Ucraina ad interim lo scorso giugno, ha detto di essersi immediatamente preoccupato al suo arrivo a Kiev perché le relazioni tra Usa e Ucraina risultavano «minate da un canale informale irregolare» nella politica statunitense e dal «blocco di vitale assistenza per la sicurezza per ragioni politiche interne». Taylor ha spiegato come «questo canale irregolare» fosse gestito dal presidente tramite fidati emissari: il suo avvocato personale Rudy Giuliani, il ministro dell’Energia ormai dimissionario Rick Perry, l’ambasciatore Usa presso l’Unione europea Gordon Sondland e lo speciale inviato in Ucraina Kurk Volker. Il loro mandato sarebbe stato proprio quello di convincere Zelensky ad annunciare l’avvio di un’inchiesta che danneggiasse i democratici e soprattutto Biden, il rivale più temuto da Trump. Il primo informatore dell’intelligence, attualmente sotto scorta, aveva già spiegato il ruolo centrale di Giuliani nella politica estera americana in Ucraina, aggiungendo che fosse fonte di profonda preoccupazione per diversi ufficiali americani.']"
1004,news-139413,"Ukrainegate, capo staff Casa Bianca: «Trump sospese aiuti militari a Kiev per ottenere indagini»",https://www.open.online/2019/10/17/ukrainegate-capo-staff-casa-bianca-trump-sospese-aiuti-militari-a-kiev-per-ottenere-indagini,2019-10-17 22:24:00,"['Ukrainegate, capo staff Casa Bianca: «Trump sospese aiuti militari a Kiev per ottenere indagini»\n', '\n', 'Per Mulvaney il comportamento del presidente americano è stato «del tutto appropriato»\n', 'Il capo dello staff della Casa Bianca, Mick Mulvaney, ha affermato che l’amministrazione Trump ritirò gli aiuti militari all’Ucraina per costringere Kiev a indagare per corruzione i Biden e i democratici. Una versione che contraddice quanto finora detto da Donald Trump che ha sempre negato l’esistenza di un «quid pro quo». Mulvaney ha sottolineato come il comportamento del presidente è stato del tutto appropriato. Mulvaney ha spiegato che gli aiuti erano stati inizialmente bloccati perché «tutti sanno che è un posto corrotto» e perché Donald Trump stava chiedendo pulizia nel governo. Ma quando gli è stato chiesto se c’era anche la volontà di indagare il partito democratico, Mulvaney, ha risposto: «Me ne ha parlato il presidente? Assolutamente. Ma le cose stanno così, ed è per quello che abbiamo trattenuto i soldi». Poi, in un altro passaggio, il capo dello staff presidenziale ha aggiunto: «Fatevene una ragione, fa parte della politica estera, lo facciamo tutte le volte». Trump gli disse anche che era preoccupato per quello che lui riteneva fosse stato il ruolo dell’Ucraina nella campagna elettorale del 2016.']"
1005,news-135178,Le autorità di New York indagano su Rudolph Giuliani per l’Ukrainegate,https://www.open.online/2019/10/12/le-autorita-di-new-york-indagano-su-rudolph-giuliani-per-lukrainegate,2019-10-12 07:23:00,"['Le autorità di New York indagano su Rudolph Giuliani per l’Ukrainegate\n', '\n', 'Le indagini sono legate ai due clienti di Giuliani arrestati per violazione delle norme di finanziamento della campagna elettorale\n', 'Le autorità federali di New York stanno indagando su Rudolph Giuliani per accertare se il legale personale di Donald Trump abbia violato o meno le leggi sulla lobby con le sue attività e i suoi lavori in Ucraina. Lo riporta il New York Times citando alcune fonti, secondo le quali le indagini sono legate ai due clienti di Giuliani arrestati per violazione delle norme di finanziamento della campagna elettorale.\n', 'Giuliani ha negato di aver fatto qualcosa di sbagliato, ma ha ammesso di aver lavorato con alcuni procuratori ucraini per raccogliere informazioni potenzialmente dannose sull’ex ambasciatrice americane in Ucraina Marie Yovanovitch e su altri target del presidente Trump, inclusi Joe Biden e suo figlio Hunter.\n', 'In copertina l’ex sindaco di New York Rudolph Giuliani, 29 febbraio 2016. EPA/Orlando Barria']"
1006,news-134209,"Ukrainegate, scattano i primi arresti. Fermati due uomini d’affari dell’Europa dell’Est",https://www.open.online/2019/10/10/ukrainegate-scattano-i-primi-arresti-fermati-due-uomini-affari-dell-europa-dell-est,2019-10-10 22:17:00,"['Ukrainegate, scattano i primi arresti. Fermati due uomini d’affari dell’Europa dell’Est\n', '\n', 'Leve Parnas e Igor Fruman sono stati fermati con l’accusa di aver nascosta la provenienza di 325mila dollari donati al American first election\n', 'Dopo il caso Russiagate, la politica americana torna a fare i conti con i suoi rapporti con l’estero. Il caso Ukrainegate, o Kievgate, rischia di trascinare il presidente degli Stati Uniti verso una procedura di impeachment. E ora arrivano anche i primi arresti. \n', 'Due uomini d’affari, Leve Parnas e Igor Fruman, sono stati fermati con l’accusa di aver nascosto la provenienza di 325mila dollari donati all’American first election, un comitato che sostiene la rielezione di Donald Trump alla Casa bianca. \n', 'Ucraino Parnas e bielorusso Fruman, i due sono da tempo cittadini americani e ora sono sospettati di aver aiutato Rudolph Giuliani a convincere l’Ucraina a indagare su Joe Biden e sul figlio Hunter.\n', 'Giuliani è stato sindaco di New York e ora è avvocato personale di Trump, mentre Biden è uno dei favoriti nel Partito democratico per la corsa alle elezioni presidenziali del 2020.\n', 'Lo scandalo Ukrainegate è nato dalle rivelazioni di un informatore sulla telefonata avvenuta lo scorso 25 luglio tra Trump e il primo ministro ucraino Volodimir Zelenskij in cui il presidente americano avrebbe chiesto di avviere delle indagini su Biden e figlio.']"
1007,news-130984,"Ukrainegate, un nuovo informatore complica la situazione (già difficile) alla Casa Bianca",https://www.open.online/2019/10/06/scandalo-ukrainagate-un-nuovo-informatore-complica-la-situazione-alla-casa-bianca,2019-10-06 17:37:00,"['Ukrainegate, un nuovo informatore complica la situazione (già difficile) alla Casa Bianca\n', '\n', 'Lo scandalo sta coinvolgendo anche il Partito Repubblicano. E ora il senatore repubblicano Mitt Romney critica Donald Trump\n', 'Un nuovo whistleblower, questa volta con informazioni di prima mano. L’ultimo tassello dell’Ukrainegate rende ancora più complessa la posizione di Donald Trump che ora si trova davanti a un nuovo informatore, che, stando a quello che sostiene il suo avvocato, avrebbe informazioni ancora più attendibili. A garantirlo è Mark Zaid, l’avvocato di questo secondo whistleblower. Secondo il suo legale, il nuovo informatore avrebbe già parlato con l’ispettore generale dell’intelligence, ma non con le commissioni parlamentari che stanno conducendo l’indagine di impeachment. \n', 'L’Ukrainegate, dalla telefonata alla procedura di impeachment\n', 'Lo scandalo che coinvolge il presidente degli Stati Uniti e l’Ucraina parte da una telefonata fra Trump e il presidente ucraino Volodymyr Zelensky. Un contatto avvenuto il 25 luglio del 2019. Il contenuto della conversazione è stato trascritto e rivelato per intero. I sospetti ricadono su alcune frasi in cui Trump avrebbe chiesto a Zelensky di indagare sul figlio di Joe Biden, vicepresidente durante i due mandati di Barack Obama e fra i candidati favoriti per primarie dei democratici.\n', 'Donald Trump: L’altra cosa, c’è molto da parlare sul figlio di Biden, di come Biden ha fermato il processo e di come molte persone vogliano sapere cosa sia successo. Qualsiasi cosa lei possa fare con il procuratore sarebbe grandioso. Biden andava in giro a dire che aveva fermato l’indagine quindi se può darci un’occhiata…. a me suona orribile. \n', 'Il presidente degli Stati Uniti si è difeso dicendo: «È la più grande caccia alle streghe della storia americana. È stata una telefonata amichevole. Non c’è niente, nessuna pressione, il modo con cui ci avete ricamato sopra, quella telefonata sembrava arrivare dall’inferno». Il contenuto della telefonata era venuto a galla grazie alle rivelazioni di un whistleblower. Fonti della stampa Usa parlano di un analista della Cia. \n', 'Per chiarire la vicenda e capire se potrebbe avere conseguenze ancora più gravi, la presidente della Camera dei rappresentanti Nancy Pelosi ha aperto un’inchiesta preliminare in vista della procedura di impeachment. Il 3 ottobre Trump ha voluto rincarare la dose. Durante una conferenza stampa non solo ha difeso la legittimità del suo operato ma si è spinto oltre, chiedendo espressamente a Ucraina e Cina di indagare su Joe Biden e suo figlio Hunter. \n', 'L’editoriale di Joe Biden\n', 'Il vicepresidente dell’era Obama ha deciso di rispondere a Trump dalle pagine del Washington Post, affidando i suoi pensieri a un editoriale in cui scrive che il presidente: «Usa la carica più alta del Paese per avanzare i suoi interessi politici personali, un lasciapassare per fare ciò che vuole, senza doverne rendere minimamente conto». Biden rinvia la sfida al 2020, anno in cui conta di correre come candidato per il Partito Democratico. Un ruolo per cui dovrà ancora superare la selezione delle primarie: «Sappi che non me ne andrò, non distruggerai me e la mia famiglia, e nel novembre 2020 intendo suonartele di santa ragione». \n', 'Le\n', 'accuse al collega di partito, Mitt Romney\n', 'Ex governatore del Massachusetts ed ex candidato repubblicano alla Casa Bianca, il senatore dello Utah Mitt Romney è uno dei senatori repubblicani che hanno criticato apertamente Trump per lo scandalo Ukrainegate: «In base a quanto è emerso, l’appello sfacciato e senza precedenti del presidente alla Cina e all’Ucraina di indagare Joe Biden è sbagliato e sconvolgente». \n', 'La risposta del presidente è arrivata su Twitter, con tanto di hashtag #impeachmittromney: «Sto sentendo che il grande popolo dello Utah sta pensando che il suo voto per il presuntuoso senatore Mitt Romney sia un grande errore. Sono d’accordo! È uno stupido che sta facendo il gioco dei democratici che non fanno nulla». La procedura di impeachment, però può coinvolgere solo il presidente, non i membri del Parlamento. ']"
1008,news-129487,"Ukrainegate, Nyt: «Due diplomatici Usa scrissero dichiarazione per Zelensky»",https://www.open.online/2019/10/04/ukrainegate-nyt-due-diplomatici-usa-scrissero-dichiarazione-per-zelensky,2019-10-04 13:18:00,"['Ukrainegate, Nyt: «Due diplomatici Usa scrissero dichiarazione per Zelensky»\n', '\n', 'Firmando il documento, l’Ucraina avrebbe di fatto dichiarato di avere liberamente deciso di indagare su Biden\n', 'Due diplomatici statunitensi hanno scritto una dichiarazione per il presidente ucraino in cui Voldymyr Zelensky si impegnava a indagare sugli avversari politici di Trump. L’oggetto della dichiarazione sarebbero stati Joe Biden e il figlio Hunter, ma anche le presunte interferenze dell’Ucraina sul voto del 2016, volte a favorire Hillary Clinton. Lo svela il New York Times. L’episodio risale ad agosto, dopo la telefonata tra Trump e Zelensky del 25 luglio il cui contenuto è stato trascritto per intero. La dichiarazione fu preparata dall’ambasciatore americano nell’Unione Europea, Gordon Sonland, e dall’ex inviato speciale a Kiev, Kut Volker. Ne erano a conoscenza anche Rudy Giuliani, l’avvocato personale di Trump e architetto dell’«operazione Ucraina» e un consigliere di Zelensky, che però non la firmò mai. Secondo il quotidiano statunitense: «Questo lavoro sulla dichiarazione rappresenta una nuova prova che l’ossessione di Donald Trump con teorie cospirazioniste, relative all’Ucraina, ha iniziato a portare autorevoli diplomatici a piegare la politica estera americana agli scopi politici del presidente». \n', 'Gli ucraini non hanno mai sottoscritto la dichiarazione. Se l’avessero fatto, i collaboratori del Presidente Usa sarebbero effettivamente riusciti a spingere un governo estero a dare credibilità a delle accuse volte a pregiudicare il successo elettorale di un suo oppositore politico, l’ex vice presidente Joe Biden. Firmando la dichiarazione, Zelensky avrebbe di fatto dichiarato di intraprendere delle indagini su Biden in modo indipendente e senza alcuna pressione da parte di Trump. Per questo Volker e Sondland avrebbero intrattenuto una corrispondenza con Andriy Yermak, collaboratore di Zelensky, in cui gli facevano capire che il Presidente americano non avrebbe concesso all’omonimo ucraino un incontro alla Casa Bianca se questo non avesse iniziato a investigare pubblicamente su Biden. \n', '«Vogliamo iniziare e completare un’indagine trasparente e imparziale su tutti i fatti e gli episodi disponibili, tra cui quelli in cui è stata coinvolta Burisma (azienda ucraina di petrolio e gas dove nel cda si trovava anche Hunter Biden ndr.). Questo aiuterà a evitare che problemi di questo tipo si ripresentino in futuro», sarebbe stata la bozza del testo proposta da Volker. «Perfetto», avrebbe risposto Sondland. ']"
1009,news-129145,"Usa, Trump sfida l’impeachment: chiede chiaro e tondo a Ucraina e Cina di indagare su Biden e il figlio",https://www.open.online/2019/10/03/usa-trump-sfida-limpeachment-chiede-chiaro-e-tondo-a-ucraina-e-cina-di-indagare-su-biden-e-il-figlio,2019-10-03 17:13:00,"['Usa, Trump sfida l’impeachment: chiede chiaro e tondo a Ucraina e Cina di indagare su Biden e il figlio\n', '\n', 'Dopo le rivelazioni della “talpa” il presidente americano non indietreggia e chiede a Kiev e Pechino aiuto sul caso Biden\n', 'Il presidente americano, Donald Trump, è tornato a chiedere all’Ucraina di indagare sui Biden, padre e figlio, aggiungendo che la stessa richiesta verrà fatta anche alla Cina di Xi Jinping. Dopo le rivelazioni del whistleblower, l’informatore dei servizi segreti che ha rivelato il contenuto della telefonata tra il presidente americano e il suo omologo ucraino Zelensky, Trump ritorna a parlare dell’Ukrainegate. \n', 'Trump ha detto giovedì che pensa di chiedere al presidente cinese, Xi Jinping, di indagare sul Biden. «Non l’ho ancora fatto, ma è certamente qualcosa a cui possiamo iniziare a pensare», ha detto. «Consiglierei loro di avviare un’indagine sui Biden», ha aggiunto. «Se fossi il presidente Zelensky – continua Trump – inizierei un’indagine sui Biden».\n', 'Trump non si ferma: Kiev e Pechino per indagare i Biden\n', 'Rispondendo alle domande dei giornalisti in Florida il capo della Casa Bianca ha ribadito che chiederà l’aiuto di Kiev e di Pechino per approfondire la vicenda legata all’ex vicepresidente americano, Joe Biden, e a suo figlio Hunter. \n', 'Il presidente americano ha inoltre ribadito il suo disappunto verso la talpa degli 007 americani, definendo le informazioni rivelate «finzione totale» e che la sua conversazione con il presidente Zelensky è stata «assolutamente perfetta».\n', 'Trump afferma di non aver ancora chiesto alla sua controparte cinese di indagare su Joe Biden e suo figlio. Ma ha detto che era qualcosa che avrebbe preso in considerazione, sostenendo che i Biden erano impegnati in azioni illecite. «Non ho ma chiaramente è qualcosa a cui dovremmo iniziare a pensare», ha detto quando gli è stato chiesto se avesse sollevato la questione con il cinese Xi Jinping.\n', 'L’impeachment\n', 'Intanto sul presidente americano aleggia lo spettro dell’impeachment. Dopo la pubblicazione della trascrizione della chiamata i democratici hanno deciso di avviare una procedura di messa in stato di accusa di Donald Trump per aver fatto pressioni sul leader di un Paese estero affinchè indagasse un suo rivale politico, Joe Biden, attualmente in corsa per le primarie dei democratici.']"
1010,news-127084,"Trump, lo scandalo Ucraina si complica. I nuovi sospetti: pressioni Usa sull’Australia",https://www.open.online/2019/09/30/trump-lo-scandalo-ucraina-si-complica-i-nuovi-sospetti-pressioni-usa-sullaustralia,2019-09-30 23:35:00,"['Trump, lo scandalo Ucraina si complica. I nuovi sospetti: pressioni Usa sull’Australia\n', '\n', 'I fronti aperti al momento sono due: l’anonimato del whistleblower che ha rivelato le prime informazioni sulla telefonata Trump-Zelensky e le nuove informazioni su un’altra telefonata con l’Australia\n', 'Manca poco più di un anno alle elezioni presidenziali degli Stati Uniti d’America. Il 3 novembre 2020 le urne si riempiranno di elettori. I due candidati non sono ancora passati dal vaglio delle primarie, eppure i veleni sono già cominciati. Veleni che rischiano di far concludere il mandato di Donald Trump con una procedura di impeachment. \n', 'L’ultimo capitolo dello scandalo Ucraina riguarda la sicurezza e la tutela dei whistleblower, termine che letermante significa “fischiatore” e che indica chi, all’interno di un’azienda o un’istituzione, denuncia in modo anonimo qualcosa di illegale o non etico. \n', 'Cos’è, in breve, lo scandalo Ucraina\n', 'Il nuovo scandalo che ha travolto la Casa Bianca parte da una telefonata avvenuta fra Trump e il presidente ucraino Volodymyr Zelensky il 25 luglio del 2019. Dopo le prime rivelazioni, il contenuto della conversazione è stato trascritto e rivelato per intero. I sospetti ricadono su alcune frasi in cui Trump avrebbe chiesto a Zelensky di indagare sul figlio di Joe Biden, vicepresidente durante i due mandati di Barack Obama e fra i candidati favoriti per primarie dei democratici.\n', 'Donald Trump: L’altra cosa, c’è molto da parlare sul figlio di Biden, di come Biden ha fermato il processo e di come molte persone vogliano sapere cosa sia successo. Qualsiasi cosa lei possa fare con il procuratore sarebbe grandioso. Biden andava in giro a dire che aveva fermato l’indagine quindi se può darci un’occhiata…. a me suona orribile.\n', 'L’attuale presidente degli Stati Uniti si è difeso dicendo: «È la più grande caccia alle streghe della storia americana. È stata una telefonata amichevole. Non c’è niente, nessuna pressione, il modo con cui ci avete ricamato sopra, quella telefonata sembrava arrivare dall’inferno».\n', 'Il contenuto della telefonata, anticipato dal Wall Street Journal, era venuto a galla grazie alle rivelazioni di un whistleblower, diversi fonti della stampa Usa parlano di un analista della Cia, la presidente della Camera dei rappresentanti Nancy Pelosi ha annunciato che la verrà aperta un’inchiesta preliminare in vista della procedura di impeachment. \n', 'Caccia alla talpa\n', 'Davanti ai cronisti, Trump ha spiegato: «Stiamo provando a scoprire chi è la talpa». Un’affermazione contraria a quel Whistleblower Protection Act approvato nel 1989 proprio per proteggere l’identità dei dipendenti governativi che segnalano un illecito, così da tutelarli da vendette e ritorsioni. \n', 'E proprio su questo punto ha ribattuto Andrew Bakaj, uno dei legali che proteggono il whistleblower che per primo ha segnalato questa telefonata: «I whistleblower della comunità di intelligence hanno diritto all’anonimato affinché non ci si possa rivalere su di loro. Farlo sarebbe una violazione della legge federale».\n', 'Oltre a questo, Trump ha chiesto anche l’arresto del deputato democratico Adam Schiff, presidente della commissione Intelligence della Camera dei rappresentanti. L’accusa, per il presidente Usa, sarebbe quella di tradimento.\n', 'Nei giorni scorsi, Trump aveva dichiarato: «Il deputato Adam Schiff ha fatto una dichiarazione falsa e terribile, fingendo che fosse mia come parte principale della mia telefonata al presidente ucraino, e l’ha letta ad alta voce in Congresso e al popolo americano. Non ha alcun rapporto con quanto ho detto in quella telefonata. Arrestarlo per tradimento?».\n', 'I\n', 'documenti chiesti a Rudy Giuliani\n', 'Ex sindaco di New York, di origini italiane, Rudy Giuliani è ora Consigliere per la sicurezza informatica alla Casa Bianca e avvocato di Donald Trump. Le commissioni della Camera dei Rappresentanti che stanno indagando sulla vicenda, ribatezzata anche Kievgate o Ukrainagate, hanno chiesto a Giuliani di consegnare i documenti su tutto lo scandalo Ucraina. \n', 'I deputati che guidano la commissione gli hanno spiegato: «Il tuo rifiuto o mancato rispetto del mandato, anche su indicazione o ordine del presidente o della Casa Bianca, costituirebbe prova di intralcio all’indagine della Camera sull’impeachment e potrebbe essere considerato come un’interferenza avversa da parte tua e del presidente». \n', 'Il\n', 'nuovo fronte: la questione Australia\n', 'Nel mezzo dello scandalo Ucraina, due funzionari americani hanno dichiarato al New York Times che Trump avrebbe contattato anche il primo ministro australiano Scott Morrison per un’altra vicenda. Questa volta il presidente Usa avrebbe chiesto di aiutare il procuratore generale William P. Barr a raccogliere informazioni per screditare l’inchiesta Mueller, quella che riguarda il Russiagate. \n', 'Il\n', 'sondaggio della Cnn: gli americani a favore dell’impeachment\n', '(per\n', 'poco)\n', 'Intanto la Cnn ha diffuso un sondaggio in base a cui gli Stati Uniti sarebbero ancora divisi sull’impeachment, una procedura che l’ultima volta è stata avviata nel 1999 per Bill Clinton, presidente del partito democratico dal 1993 al 2001. Secondo la rete televisiva statunitense il 47% degli intervistati sarebbe a favore della procedura, mentre il 45% si sarebbe dichiarato contrario. ']"
1011,news-126319,"Ukrainegate, posta sotto protezione la talpa che ha raccontato della telefonata Trump-Zelensky",https://www.open.online/2019/09/30/ukrainegate-posta-sotto-protezione-la-talpa-che-ha-raccontato-della-telefonata-trump-zelensky,2019-09-30 07:35:00,"['Ukrainegate, posta sotto protezione la talpa che ha raccontato della telefonata Trump-Zelensky\n', '\n', 'Avviato un programma di protezione speciale, disposto dai vertici dell’intelligence americana\n', 'Bisogna proteggere la talpa: la persona che ha rivelato il contenuto della telefonata tra il presidente degli Stati Uniti Donald Trump e il leader ucraino Volodymyr Zelensky è in pericolo. Il suo legale, Andrew Bakaj, ha confermato in una lettera alla stampa che le autorità federali hanno disposto «appropriate risorse» per proteggere l’uomo.\n', '«Mi stavano spiando?»\n', 'Le persone vicine a Trump dicono che il presidente sia furibondo per il leak che lo riguarda: «Questa persona stava spiando il presidente americano? – ha twittato Trump -. Come ogni americano merito di incontrare il mio accusatore – che – ha scritto cose terribili dicendo che sarei stato io a dirle. Non solo voglio incontrare il mio accusatore, che ha presentato informazioni di seconda e terza mano, ma voglio incontrare la persona che gli ha dato le informazioni». E minaccia gravi conseguenze per le persone coinvolte nella fuga di notizie.\n', 'In vista delle elezioni 2020\n', 'L’informatore, che secondo molte indiscrezioni è un analista della Cia che ha prestato servizio alla Casa Bianca, ha fornito importanti informazioni sui tentativi di Trump di influenzare uomini di Stato stranieri. L’obiettivo sarebbe quello di preparare il terreno per le elezioni presidenziali del 2020.\n', 'Pressioni per indagare sul figlio di Biden\n', '«Diversi funzionari della Casa Bianca con conoscenza diretta della chiamata mi hanno informato che, dopo un primo scambio di convenevoli, il Presidente ha usato il resto della chiamata per promuovere i suoi interessi personali», ha dichiarato la talpa. Nel caso specifico, Trump ha chiesto più volte a Zelensky di colpire Joe Biden, suo rivale politico alle prossime presidenziali, attraverso il sistema giudiziario ucraino.\n', 'L’appello alle tv\n', 'Anche per questo motivo Biden ha chiesto alle più importanti tv americane di non invitare più Rudy Giuliani, ex sindaco di New York e avvocato di Trump. Secondo il democratico, Giuliani, nei programmi che riguardano l’Ukrainegate, getterebbe fango sulla famiglia Biden diffondendo teorie false e complottiste. La missiva del leader dei democratici è stata inviata ai Ceo di Abc, Cbs, Cnn, Fox News e Nbc.']"
1012,news-125331,"Ukrainegate, cade la prima testa: si dimette l’inviato speciale Usa a Kiev",https://www.open.online/2019/09/28/ukrainegate-cade-la-prima-testa-si-dimette-l-inviato-speciale-usa-a-kiev,2019-09-28 02:04:00,"['Ukrainegate, cade la prima testa: si dimette l’inviato speciale Usa a Kiev\n', '\n', 'La Casa Bianca, inoltre, avrebbe anche limitato l’accesso alle telefonate del presidente americano Donald Trump con Vladimir Putin e con il principe saudita Muhammad bin Salman\n', 'Tra talpe, documenti desegretati, procedimenti di impeachment, il caso Usa-Ucraina, ormai ribattezzato Ukrainegate, sta assumendo sempre di più l’aspetto di una spy story. Una vicenda su cui Donald Trump ha cercato all’inizio di minimizzare, ma i cui contorni diventano sempre più ampi tanto da portare alle dimissioni l’inviato speciale degli Stati Uniti a Kiev. Quella di Kurt Volker è la prima testa che cade dopo lo scoppio dello scandalo. Lo riferisce la Cnn. L’inviato ha rassegnato le dimissioni il giorno dopo la diffusione della denuncia della talpa che svelato l’esistenza della telefonata tra Trump e il presidente ucraino Volodymyr Zelensky. Volker, citato nella denuncia, avrebbe messo in contatto l’avvocato personale del presidente Usa, Rudy Giuliani, con un alto collaboratore del leader ucraino per fare pressione su Zelensky affinché indagasse il figlio di Joe Biden. \n', 'Sempre secondo la Cnn, il presidente americano non avrebbe solo tentato di bloccare l’accesso alla telefonata con l’omologo ucraino, come dichiarato già dalla talpa, ma la Casa Bianca avrebbe anche limitato l’accesso alle telefonate del presidente americano Donald Trump con il leader russo Vladimir Putin e con il principe ereditario saudita Muhammad bin Salman. Una notizia che arriva nello stesso giorno in cui la speaker della Camera Nancy Pelosi ha annunciato di voler accelerare sulla procedura di impeachment avviata contro Trump. La Camera ha infatti emesso un mandato che obbliga il segretario di Stato Mike Pompeo a fornire entro il 4 ottobre i documenti sul coinvolgimento degli Usa nella vicenda. L’avvocato del presidente, Rudy Giuliani, ha già messo in chiaro che non testimonierà al Congresso nell’indagine sull’impeachment senza «il consenso di Trump».']"
1013,news-123897,La “talpa” era analista Cia alla Casa Bianca. L’accusa: Trump provò a coprire la telefonata,https://www.open.online/2019/09/26/l-informatore-che-ha-rivelato-la-telefonata-di-trump-a-zelensky-vuole-che-i-paesi-stranieri-si-intromettano-con-le-presidenziali-2020,2019-09-26 20:35:00,"['La “talpa” era analista Cia alla Casa Bianca. L’accusa: Trump provò a coprire la telefonata\n', '\n', 'Secondo la talpa la Casa Bianca ha tentato anche di bloccare i dati della telefonata tra Trump e il presidente ucraino\n', 'L’informatore che ha denunciato la telefonata tra Donald Trump e il presidente ucraino Volodymyr Zelenski è un analista della Cia che ha prestato servizio presso la Casa Bianca. Lo riporta il New York Times, confermando le voci già circolate. Non si conosce però l’identità dell’agente che vive ora sotto protezione.\n', 'Nelle nove pagine rese note dall’House of intelligence, l’informatore conferma che Trump avrebbe usato il suo potere per spingere i leader stranieri a influenzare le elezioni presidenziali del 2020. Nel documento emerge tutta la preoccupazione di un gruppo di funzionari dell’amministrazione per un uso del potere spregiudicato da parte di Trump, per esempio quando al leader ucraino chiese ripetutamente di colpire il suo probabile avversario nelle elezioni presidenziali del prossimo 3 novembre, Joe Biden.\n', 'Inoltre nella denuncia viene riportato: «Funzionari della Casa Bianca mi hanno detto di aver ricevuto indicazioni dai legali del presidente di rimuovere la trascrizione elettronica dal sistema computerizzato interno in cui trascrizioni simili sono solitamente conservate».\n', '«Quei funzionati sono come delle spie, e le spie andrebbero punite per tradimento, come ai vecchi tempi» ha detto furioso il presidente Usa. Ma la ricostruzione dell’informatore fa venire alla luce un comportamento ancor più pesante. Resisi conto della gravità del colloquio tra Trump e Zelensky, gli uomini del presidente nei giorni successivi tentarono in tutti i modi di bloccarne i contenuti e di far sparire soprattutto la trascrizione parola per parola della telefonata. \n', 'Il documento è stato pubblicato su indicazione della House of intelligence il testo della lettera del whistleblower, rivelando così la telefonata tra Donald Trump e il presidente ucraino Volodymyr Zelensky. La House of intelligence è l’organo di garanzia sull’azione dei servizi segreti di cui fanno parte quindici senatori americani. \n', 'Nel presentare la denuncia sulla telefonata tra Donald Trump e il presidente ucraino Volodymyr Zelensky «la talpa ha agito in buona fede – ha commentato Joseph Maguire, capo degli 007 americani, alla commissione intelligence della Camera – senza alcuna motivazione politica, ha fatto la cosa giusta».\n', 'Così il capo degli 007 Usa, Joseph Maguire, ha dichiarato durante la sua testimonianza davanti alla commissione intelligence della Camera, spiegando che la ‘spiata’ dello 007 che oggi vive sotto protezione era motivata «serie preoccupazioni».\n', 'Stando al racconto del whistleblower questi sforzi «pongono rischi per la sicurezza nazionale degli Stati Uniti» e rappresentano un grave abuso di potere. Tuttavia, la talpa ha specificato di «non essere stato testimone diretto di molti degli eventi descritti» della denuncia. Ma la Casa Bianca è corsa subito ai riparti sottolineando che il testo contiene informazioni di terza mano. \n', 'Il whistleblower scrive che Trump ha usato la sua chiamata con il presidente ucraino, Volodymyr Zelensky, per promuovere i suoi interessi personali: «Diversi funzionari della Casa Bianca con conoscenza diretta della chiamata mi hanno informato che, dopo un primo scambio di convenevoli, il Presidente ha usato il resto della chiamata per promuovere i suoi interessi personali», scrive.\n', 'Lo stesso Direttore della House of Intelligence, Adam Schiffer, ha riferito ai giornalisti che le prove fornite dall’informatore sono «molto credibili» e «profondamente disturbanti». Accuse che sono stante rimbalzate dai repubblicani: «Non ho visto niente che mi abbia turbato», ha detto Mike Conaway, membro rep del comitato della House of Intelligence.']"
1014,news-123232,Cosa si sono detti Trump e Zelensky – la trascrizione della telefonata,https://www.open.online/2019/09/25/la-telefonata-tra-trump-e-zelensky-la-trascrizione,2019-09-25 18:51:00,"['Cosa si sono detti Trump e Zelensky – la trascrizione della telefonata\n', '\n', 'Che cosa si sono detti i due leader? Le parole del presidente americano e l’omologo ucraino durante la chiamata dello scorso 25 luglio\n', 'Dopo le rivelazioni del Wall Street Journal sulle presunte pressioni di Donald Trump sul presidente ucraino Volodymyr Zelensky affinché avviasse un’indagine sul figlio di Joe Biden, il capo della Casa Bianca ha diffuso il contenuto della conversazione telefonica avvenuta lo scorso 25 luglio. Ecco la trascrizione completa.\n', 'Trump: Congratulazioni per la grande vittoria. Abbiamo tutti assistito dagli Stati Uniti e ha fatto un ottimo lavoro. Il modo in cui è arrivato dal nulla, qualcuno a cui non veniva data un’opportunità, e alla fine ha vinto, facilmente. È un grande risultato. Congratulazioni.\n', 'Zelensky: Ha assolutamente ragione signor presidente. Abbiamo raggiunto una grande vittoria e abbiamo lavorato molto per questo. Abbiamo lavorato molto, ma vorrei confessarle che ho avuto modo di imparare da lei. Abbiamo usato alcune delle sue capacità e della sua conoscenza e siamo stati capaci di utilizzarle come dimostrano le nostre elezioni, e sì, è vero che queste sono state elezioni uniche. Eravamo in una situazione unica e siamo stati capaci di raggiungere un successo unico. E le dirò di più; la prima volta che mi ha chiamato per congratularsi avevo appena vinto le elezioni, e ora la seconda volta che sta chiamando lo fa quando il mio partito ha vinto le elezioni parlamentari. Penso che dovrei candidarmi più spesso così che lei mi possa chiamare e parlare più spesso.\n', 'Trump: È un’ottima idea. Penso che il suo Paese ne sarebbe molto felice.\n', 'Zelensky: Certamente. A dire la verità stiamo lavorando duramente perché vogliamo “cambiare il sistema” qui nel nostro Paese. Abbiamo portato dentro molte persone nuove. Non vecchi politici, non i soliti politici, perché vogliamo avere una nuova organizzazione, un nuovo tipo di governo. Lei è un grane maestro per noi.\n', 'Trump: È molto gentile da parte sua dirlo. Le dico che noi abbiamo fatto molto per l’Ucraina. Che ci siamo spesi molto, e per molto tempo. Molto più di quanto stanno facendo i Paesi europei, e di quanto dovrebbero fare. La Germania non ha fatto quasi niente per voi. Tutto quello che fanno è parlare e penso che è qualcosa su cui dovreste parlare con loro. Quando ho parlato con Angela Merkel ho scoperto che parla ucraino, ma non ha fatto niente. Molti dei Paesi europei agiscono nello stesso modo. Penso sia qualcosa che vuole considerare, ma gli Stati Uniti sono stati molto buoni con l’Ucraina. Non dico che necessariamente debba essere reciproco, stanno accadendo delle cose che non sono giuste, ma gli Stati Uniti sono stati molto, molto buoni con l’Ucraina.\n', 'Zelensky: Certo, ha perfettamente ragione. Non al 100%, ma al 1000% e posso dirle di più. Ho parlato con Angela Merkel e l’ho incontrata. Ho anche parlato e mi sono incontrato con Emmanuel Macron e ho detto loro che non stanno facendo quanto dovrebbero fare sulle sanzioni. Non stanno attuando le sanzioni. Non stanno lavorando duramente quanto dovrebbero per l’Ucraina. Si è visto come, logicamente, l’Ue dovrebbe essere il nostro più grande partner, ma tecnicamente gli Usa sono un partner molto più grande dell’Europa e le sono molto grato per quello che state facendo per l’Ucraina. Molto più dell’Ue per quanto riguarda le sanzioni alla Russia. Vorrei anche ringraziarla per il grande supporto nell’area della difesa. Siamo pronti a cooperare per i prossimi passi, più specificatamente siamo quasi pronti a comprare più missili Javelin dagli Stati Uniti per scopi difensivi.\n', 'Trump: Tuttavia, vorrei che ci facesse un favore perché il nostro Paese ne ha passate tante e l’Ucraina sa cosa significa. Vorrei che scoprisse cosa è successo in questa vicenda che riguarda l’Ucraina. Ci sono molte cose che sono accadute, l’intera situazione. Penso che si stia circondando con alcune delle stesse persone. Vorrei che il procuratore generale chiamasse lei e il vostro popolo e vorrei che andaste in fondo alla questione. Come ha visto ieri, tutta la questione senza senso è finita con una performance scadente di un uomo chiamato Robert Mueller, una performance incompetente, ma dicono che parte della vicenda è iniziata con l’Ucraina. Qualsiasi cosa lei possa fare, è molto importante che lo faccia, se possibile.\n', 'Zelensky: Sì, è molto importante ogni cosa che ha menzionato. Per me come presidente è molto importante e siamo aperti a ogni futura cooperazione. Siamo pronte ad aprire una nuova pagina di cooperazione, di relazioni tra gli Stati Uniti e l’Ucraina. Per quello scopo, ho appena richiamato il nostro ambasciatore dagli Stati Uniti e sarà sostituito da un ambasciatore competente e di esperienza che lavorerà nell’assicurare che le nostre nazioni si avvicinino. Vorrei anche, e spero di vederlo ottenere, la sua fiducia e di avere relazioni personali con lei così che possiamo cooperare ancora di più. Uno dei miei assistenti ha parlato di recente con Giuliani e speriamo che Giuliani possa viaggiare in Ucraina così da poterlo incontrare. \n', 'Vorrei rassicurarla ancora una volta che non ha che amici da parte nostra. Mi assicurerò di circondarmi con le migliori persone e quelle di maggiore esperienza. Volevo anche dirle che siamo amici. Siamo grandi amici e lei Presidente ha amici nel nostro Paese così che possiamo continuare la nostra partnership strategica. Ho anche in programma di circondarmi con grandi persone e per quanto riguarda l’indagine le garantisco, come presidente dell’Ucraina, che le indagini saranno fatte in maniera trasparente.\n', 'Trump: Bene, perché ho sentito che avevate un procuratore, e che era un ottimo procuratore ma è stato fatto tacere e questo è ingiusto. Molte persone stanno parlando di quello, di come hanno fatto tacere il vostro procuratore e di come ci siano state delle cattive persone coinvolte. Giuliani è un uomo altamente rispettato. Era il sindaco di New York, un grande sindaco, e vorrei che lui la chiamasse. Gli chiederò di chiamarla insieme al procuratore generale. Rudy sa perfettamente cosa sta succedendo è un uomo molto capace. Se potesse parlare con lui sarebbe grandioso. L’ex ambasciatore statunitense, donna, portava cattive notizie e le persone con cui era coinvolta in Ucraina erano cattive persone. Volevo che lei lo sapesse. L’altra cosa, c’è molto da parlare sul figlio di Biden, di come Biden ha fermato il processo e di come molte persone vogliano sapere cosa sia successo. Qualsiasi cosa lei possa fare con il procuratore sarebbe grandioso. Biden andava in giro a dire che aveva fermato l’indagine quindi se può darci un’occhiata…. a me suona orribile.\n', 'Zelensky: Volevo dirle del procuratore. Prima di tutto capisco e sono a conoscenza della situazione. Da quando abbiamo vinto la maggioranza in Parlamento, il prossimo procuratore generale sarà al 100% una persona fidata, un mio candidato, che sarà approvato dal parlamento e che comincerà in settembre. Lui o lei analizzerà la situazione, specificatamente l’azienda che ha menzionato. La questione dell’indagine è in realtà assicurare l’onestà, ce ne prenderemo cura e lavoreremo sull’indagine del caso. In aggiunta, vorrei gentilmente chiederle se ha altre informazioni che ci può fornire, sarebbe molto d’aiuto per l’indagine assicurare che verrà fatta giustizia nel nostro Paese in relazione all’ambasciatore ucraino negli Stati Uniti, la signora Ivanovich. È grandioso che sia stato lei il primo a dirmi che lei era un cattivo ambasciatore e sono d’accordo con lei al 100%. Il suo comportamento nei miei confronti era tutt’altro che buono e lei ammirava l’ex presidente ed era dalla sua parte. Non mi avrebbe accettato come nuovo presidente.\n', 'Trump: Beh, lei dovrà rispondere di alcune cose. Farò sì che Giuliani la chiami, così come il procuratore generale Barr e andremo in fondo alla cosa. Sono sicuro che capiremo cosa è successo. Ho sentito il procuratore ed era stato trattato molto male, ma era procuratore ottimo e onesto. Prevedo che la sua economia migliorerà. Avete molti vantaggi. È un grande Paese. Ho molti amici ucraini, sono persone incredibili.\n', 'Zelensky: Vorrei dirle che anche io ho molti amici ucraini che vivono negli Stati Uniti. Veramente l’ultima volta che ho viaggiato negli Stati Uniti sono stato a New York, vicino a Central Park e alla Trump Tower. Gli parlerò e spero di vederla di nuovo in futuro. Volevo anche ringraziarla per l’invito a visitare gli Stati Uniti, nello specifico Washington. Dall’altra parte, voglio assicurarla che saremo molto seri riguardo al caso e che lavoreremo sull’indagine. Per quanto riguarda l’economia c’è molto potenziale per i nostri due Paesi e una delle questioni che è molto importante per l’Ucraina è l’indipendenza energetica. Credo che possiamo avere successo e cooperare con gli Stati Uniti sull’indipendenza energetica. Stiamo già lavorando per la cooperazione. Stiamo acquistando il petrolio americano, ma ho molta speranza per un futuro incontro. Avremo più tempo e più opportunità di discutere e conoscerci meglio. Vorrei ringraziarla molto per il suo aiuto.\n', 'Trump: Bene. Grazie molte e lo apprezzo. Dirò a Rudy e al procuratore generale Barr di chiamarla. La ringrazio. Se vuole venire alla Casa Bianca si senta libero di chiamarmi. Mi dia una data e organizzeremo la cosa. Non vedo l’ora di vederla.\n', 'Zelensky: Grazie. Sarei molto felice di venire e sarei molto felice di incontrarmi con lei personalmente e di conoscerla meglio. Non vedo l’ora di avere un incontro e vorrei anche invitarla a visitare l’Ucraina e venire nella bellissima città di Kiev. Abbiamo un bellissimo Paese che la vorrebbe accogliere. Credo inoltre che il primo di settembre saremo in Polonia e spero di incontrarla. Detto ciò, potrebbe essere una buona idea per lei venire in Ucraina. Possiamo sia prendere il mio aereo e venire in Ucraina, sia prendere il suo aereo che è sicuramente meglio del mio.\n', 'Trump: Ok. Decideremo. Non vedo l’ora di vederla a Washington e forse in Polonia perché penso che saremo li anche noi.\n', 'Zelensky: Grazie signor Presidente.\n', 'Trump: Congratulazioni per il fantastico lavoro che ha fatto. L’intero mondo stava a guardare.\n', 'Zelensky: Grazie.']"
1015,news-123145,Trump rivela la telefonata con il presidente ucraino: «Ho bisogno che tu mi faccia un favore»,https://www.open.online/2019/09/25/trump-rivela-la-telefonata-con-il-presidente-ucraino-ho-bisogno-che-tu-mi-faccia-un-favore,2019-09-25 16:23:00,"['Trump rivela la telefonata con il presidente ucraino: «Ho bisogno che tu mi faccia un favore»\n', '\n', 'Il presidente americano ha diffuso il contenuto della chiamata con Zelensky\n', 'Donald Trump l’aveva promesso. Dopo le rivelazioni del Wall Street Journal sulle presunte pressioni sul presidente ucraino Volodymyr Zelensky affinché avviasse un’inchiesta sul figlio di Biden, il presidente americano ha diffuso il contenuto della telefonata incriminata. La trascrizione conferma quanto anticipato dal giornale statunitense: Donald Trump chiese a Zelensky di contattare il ministro della giustizia Usa William Barr per discutere la possibile apertura di un’indagine per corruzione su Joe Biden e suo figlio.\n', 'La telefonata\n', '«Congratulazioni per la sua vittoria». Inizia così la conversazione telefonica avvenuta tra Donald Trump e Zelensky il 25 luglio scorso. Il presidente americano si complimenta con il leader ucraino della vittoria alle ultime elezioni. Dopo i convenevoli tra due capi di Stato Trump chiarisce il reale motivo della chiamata: «Gli Stati Uniti si sono spesi molto per l’Ucraina. Molto più di quanto stanno facendo i Paesi europei. La Germania non ha fatto quasi niente per voi», dichiara Trump, «tutto quello che fanno è parlare». «Certo ha assolutamente ragione», risponde Zelensky. Il presidente americano avanza quindi la richiesta: «Vorrei che ci facesse un favore perché il nostro Paese ne ha passate molte e l’Ucraina sa che cosa significa. Vorrei che lavorasse con il nostro procuratore generale, e vorrei che investigasse questa questione fino in fondo», dichiara Trump che va avanti citando il suo avvocato ed ex sindaco di New York Rudy Giuliani e di una collaborazione tra i due. «Si parla molto del figlio di Biden», afferma Trump.\n', 'La reazione di Trump\n', '«È la più grande caccia alle streghe della storia americana, probabilmente della storia in generale, ma della storia americana – ha detto il presidente americano -. È stata una telefonata amichevole. Non c’è niente, nessuna pressione, il modo con cui ci avete ricamato sopra, quella telefonata sembrava arrivare dall’inferno». E ha pubblicato su Twitter il video in cui la speaker della Camera Nancy Pelosi annuncia l’avvio della procedura di impeachment contro il presidente americano chiedendo: «Chissà se i democratici chiederanno scusa dopo aver letto la trascrizione della telefonata».\n', 'L’anticipazione di Wsj\n', 'Nei giorni precedenti alla pubblicazione della trascrizione, il quotidiano americano aveva rivelato come Trump avesse usato la chiamata per fare pressione su Zelensky affinché indagasse le azioni dell’ex vicepresidente Joe Biden in merito al lavoro di suo figlio Hunter Biden con un’azienda in Ucraina. «Vorrei che il procuratore generale chiamasse te e il tuo popolo e vorrei che arrivaste in fondo a questa vicenda», ha dichiarato Trump durante la chiamata, facendo riferimento a Robert S. Mueller III, il consigliere speciale nel caso del Russiagate: «Qualunque cosa tu possa fare, è molto importante che tu lo faccia, se possibile». Le menzioni del presidente del procuratore generale William Barr e dell’avvocato Giuliani sono state la parte più sorprendente di una conversazione di mezz’ora in cui i due uomini hanno discusso una serie di problemi. Ma diverse volte, Trump ha reindirizzato la conversazione su Barr, su Giuliani e su Biden.\n', 'L’impeachment\n', 'Dopo i sospetti di un’intromissione russa nelle elezioni presidenziali del 2016 con il contributo del presidente americano Donald Trump, i democratici sono tornati all’attacco. La pubblicazione della telefona e lo spettro di una collusione, questa volta con il presidente ucraino, hanno riportato i dem sul piede di guerra. Le azioni dell’amministrazione Trump\xa0«danneggiano la sicurezza nazionale»\xa0e\xa0«violano la costituzione». Così Nancy Pelosi, la speaker della Camera, ha annunciato l’avvio dell’impeachment, la procedura di messa in stato di accusa del presidente americano. Duecentodiciassette democratici e un indipendente, la maggioranza (218) dei 435 membri della Camera dei rappresentanti, sostiene ora l’impeachment contro il presidente Donald Trump. Lo riferisce la Nbc, precisando che ciò non significa che tutti voteranno per mettere sotto accusa il presidente. ']"
1016,news-122711,"Trump pronto a rivelare la telefonata sul caso Ucraina, Nancy Pelosi: al via inchiesta per impeachment",https://www.open.online/2019/09/24/trump-pronto-a-rivelare-la-telefonata-sul-caso-ucraina-i-dem-allassalto-chiederanno-limpeachment,2019-09-24 23:36:00,"['Trump pronto a rivelare la telefonata sul caso Ucraina, Nancy Pelosi: al via inchiesta per impeachment\n', '\n', 'Le azioni dell’amministrazione Trump «danneggiano la sicurezza nazionale» e «violano la costituzione» ha affermato la speaker della Camera, Nancy Pelosi\n', 'Alla fine potrebbe essere l’Ucraina e non la Russia a porre fine, anticipatamente, alla permanenza di Donald Trump nella Casa Bianca. Mentre il presidente americano è sopravvissuto alle minacce di un impeachment fatte dopo l’inchiesta di Robert Mueller sull’interferenza della Russia nelle elezioni americane del 2016, le ultime rivelazioni che riguardano le presunte pressioni fatte dal presidente americano sul neo eletto presidente dell’Ucraina Volodymyr Zelensky hanno portato i democratici ad avviare la procedura di messa in accusa del presidente, nota come impeachment.\n', '«Nessuno è al di sopra della legge»\n', 'Le azioni dell’amministrazione Trump «danneggiano la sicurezza nazionale» e «violano la costituzione» ha affermato la speaker della Camera, Nancy Pelosi. «Nessuno è al di sopra della legge» ha aggiunto.\n', 'Tune in as I speak live from the U.S. Capitol. https://t.co/j6UMq4TC5u\n', '«Un giorno così importante alle Nazioni Unite, un così grande lavoro e un così grande successo, e i democratici deliberatamente dovevano rovinare e sminuirlo con altre breaking news con la spazzatura di una caccia alle streghe . Che brutta cosa per il nostro Paese!» è la replica di Donald Trump secondo cui i democratici non avrebbero «mai letto la trascrizione della telefonata».\n', 'Such an important day at the United Nations, so much work and so much success, and the Democrats purposely had to ruin and demean it with more breaking news Witch Hunt garbage. So bad for our Country!\n', 'Il caso\n', 'Le accuse nei confronti di Donald Trump sono quelle di aver fatto pressione al presidente ucraino Zelensky, durante una conversazione telefonica, affinché la magistratura ucraina indagasse per corruzione Joe Biden, l’ex vicepresidente degli Stati Uniti e possibile sfidante di Trump alle prossime elezioni, e suo figlio, Hunter Biden. Il reato contestato a Biden è quello di aver chiesto il licenziamento di un procuratore ucraino che stava indagando una compagnia per cui lavorava il figlio Hunter. Inoltre Trump, pochi giorni prima della telefonata con Zelensky, avrebbe congelato 400 milioni di dollari in aiuti militari destinati all’Ucraina. Se fosse accertato, spiegano i democratici, si tratterebbe di un grave atto di pressione, con il fine di far indagare da un Paese straniero un avversario politico, candidato e, al momento, favorito per vincere le primarie democratiche, ovvero Joe Biden.\n', 'Trump autorizza la diffusione delle conversazioni\n', 'Nel frattempo Trump ha autorizzato – con una dichiarazione su Twitter – la pubblicazione delle conversazioni avute con Zelensky: «Sono all’Onu per rappresentare il Paese ma ho autorizzato per domani la diffusione completa della trascrizione della mia conversazione telefonica con il presidente dell’Ucraina Zelensky», ha scritto. «Vedrete che si tratta di una conversazione amichevole e completamente appropriata. Nessuna pressione e, al contrario di Joe Biden e di suo figlio, nessun quid pro quo! Questo non è altro che la continuazione della maggiore e più distruttiva caccia alle streghe di tutti i tempi».']"
1017,news-120425,«Trump chiese a Kiev di indagare sul figlio di Biden»: la rivelazione del WSJ,https://www.open.online/2019/09/21/trump-chiese-a-kiev-di-indagare-sul-figlio-di-biden-la-rivelazione-del-wsj,2019-09-21 09:30:00,"['«Trump chiese a Kiev di indagare sul figlio di Biden»: la rivelazione del WSJ\n', '\n', 'Secondo il giornale americano, Trump telefonò al presidente ucraino per chiedere di avviare un’inchiesta sul figlio di Joe Biden per ostacolare la corsa del dem alle presidenziali Usa del 2020\n', 'A 14 mesi dalle elezioni presidenziali, si infiamma la campagna elettorale. La nuova bomba arriva dal Wall Street Journal. Secondo il quotidiano americano Donald Trump avrebbe fatto, lo scorso luglio, ripetute pressioni sul presidente ucraino affinché Kiev aprisse un’indagine sul figlio di Joe Biden, per ostacolare la candidatura del dem alle presidenziali del 2020.\n', 'Il presidente Usa avrebbe chiesto almeno otto volte a Volodymyr Zelensky di lavorare col proprio legale, Rudolph Giuliani, per avviare l’inchiesta su Hunter Biden (dirigente di un’azienda ucraina del gas coinvolta in una storia di corruzione). Tuttavia, scrive il Wall Street Journal, Trump non avrebbe avanzato promesse in cambio della collaborazione ucraina.\n', 'Sulla vicenda è subito intervenuto il legale di Donald Trump ed ex sindaco di New York Rudolph Giuliani che ha prima negato e poi ammesso di aver chiesto all’Ucraina di indagare su Biden. È successo nel giro di pochi secondi durante un teso faccia a faccia con il conduttore in prima serata della Cnn, Chris Cuomo. \n', 'Incalzato dal giornalista, Giuliani ha negato qualsiasi coinvolgimento nella richiesta di avviare un’indagine per capire che ruolo avesse avuto Biden nelle dimissioni del procuratore generale che stava indagando Hunter Biden: «Certo che no. Non ho chiesto all’Ucraina di indagare su Biden, ma di verificare se c’erano davvero state interferenze degli ucraini nel 2016 per favorire Hillary Clinton». \n', '«Lei non ha chiesto niente riguardo Hunter Biden? – lo ha pressato il giornalista – non ha mai chiesto niente riguardo Joe Biden e il suo ruolo con il magistrato?». «L’unica cosa – ha ribattuto Giuliani – è aver chiesto di andare a fondo della vicenda per capire perché il procuratore avesse abbandonato il caso». «Allora lei ha chiesto di indagare su Biden?». «Certo che l’ho fatto», ha risposto Giuliani.\n', '«Se queste notizie sono vere, allora non c’è davvero limite rispetto alla volontà del presidente di abusare del suo potere e del Paese», ha commentato Joe Biden, ex vicepresidente e candidato alle primarie democratiche per la corsa alla Casa Bianca. \n', 'If these reports are true, then there is truly no bottom to President Trump’s willingness to abuse his power and abase our country. pic.twitter.com/PblNGDarXU\n', ' «Questo comportamento è particolarmente ripugnante – ha attaccato Biden – perché sfrutta la politica estera di un paese e mina la nostra sicurezza nazionale per fini politici». Per Biden, «come minimo», Trump dovrebbe divulgare la trascrizione della telefonata in questione.']"
1018,news-114808,Al Bano fa pace con l’Ucraina: tolto dalla black list,https://www.open.online/2019/09/12/al-bano-fa-pace-con-lucraina-tolto-dalla-black-list,2019-09-12 15:51:00,"['Al Bano fa pace con l’Ucraina: tolto dalla black list\n', '\n', 'Il cantante italiano, molto popolare nei paesi dell’Est, ha specificato la sua posizione sulla Crimea\n', '«Tutto è bene quello che finisce bene». È il titolo di una commedia shakespeariana diventata ormai celebre come un proverbio. Una pièce teatrale che in questo momento potrebbe avere per protagonista Al Bano, nome d’arte di Albano Carrisi, che dopo liti e minacce ha fatto pace con il governo Ucraino. Il cantante pugliese sarà cancellato dalla black list in cui era stato iscritto lo scorso marzo. Quindi i suoi concerti potranno nuovamente essere trasmessi in Tv e lui non sarà più considerato «una minaccia alla sicurezza nazionale». A renderlo noto è lo stesso Al Bano con una nota. «Spero di essere invitato e accolto in Ucraina per un grande concerto di pace e musica», ha fatto sapere il cantante di Cellino San Marco. A far maturare la scelta di inserirlo nella black list erano state delle sue dichiarazioni a proposito della Crimea e sulla sua riannessione alla Russia (avvenuta nel 2014 con un referendum il cui risultato tutt’ora non è stato riconosciuto né dall’Ucraina né dalla comunità internazionale).\n', 'Nel comunicato, in cui Al Bano rende nota la sua riappacificazione con l’Ucraina, il cantante specifica anche la sua posizione in merito alla Crimea: «Non mi sono mai interessato della vicenda, essendo un cantante e non un politico. I media locali italiani di allora, senza andare in profondità e senza interessarsi al diritto internazionale su questo caso, mi hanno abbinato dichiarazioni riguardo a questioni che non sono di mia competenza. Essendo stato coinvolto, senza volerlo, nella questione, mi sono interessato a questa complicata vicenda e ho preso atto della posizione della comunità internazionale riguardante l’integrità territoriale dell’Ucraina inclusa la Crimea, così come lo affermano i documenti dell’Onu, dell’Ue, della Nato ed altri organizzazioni internazionali, nonché della posizione ufficiale dello stesso governo italiano». ']"
1019,news-111539,"Russia-Ucraina, questa volta lo scambio di prigionieri è avvenuto davvero",https://www.open.online/2019/09/07/russia-ucraina-questa-volta-avviene-davvero-lo-scambio-di-prigionieri,2019-09-07 16:45:00,"['Russia-Ucraina, questa volta lo scambio di prigionieri è avvenuto davvero\n', '\n', 'Era stato annunciato il 30 agosto e poi smentito. Ma i due Paesi, in conflitto dal 2014, si sarebbero scambiati circa 70 prigionieri\n', 'Due aeroplani, uno diretto a Mosca da Kiev, l’altro dalla capitale ucraina a quella russa. A bordo decine di prigionieri. Uno scambio, quello avvenuto tra il Cremlino e il governo del neo-eletto presidente ucraino, l’ex-comico Volodymyr Zelensky che segna un disgelo tra i due Paesi, in conflitto dal 2014.\n', 'Il conflitto è iniziato con l’annessione della Crimea da parte della Russia ed è continuato con l’insurrezione di forze pro russe nell’Ucraina orientale, che ha provocato 13 mila morti soltanto nelle regioni del Donec’k e Luhans’k. Il presidente ucraino ha più volte ribadito la volontà di segnare una svolta con la Russia, tanto da essere stato il primo argomento di conversazione con\xa0Vladimir Putin in un incontro avvenuto a luglio. \n', 'Lo scambio di prigionieri dovrebbe spianare la strada a nuovi incontri tanto che il nuovo presidente ucraino lo ha definito «un primo passo verso la ripresa del dialogo tra Russia e Ucraina». \n', 'I prigionieri\n', 'Lo scambio era stato inizialmente segnalato il 30 agosto da una deputata ucraina su Facebook in un post condiviso anche dal procuratore generale ucraino, ma la notizia era stata successivamente smentita. Oggi – 6 settembre 2019 – lo scambio sarebbe finalmente avvenuto.\n', 'Sono circa 70 in totale i prigionieri scambiati tra i due Paesi, tra cui: 24 marinai ucraini catturati dalla marina russa nel novembre del 2018 a largo delle coste della Crimea; il regista ucraino Oleg Sentsov, incarcerato per 20 anni con l’accusa di aver voluto pianificare atti terroristici in Crimea, in un processo denunciato da parte dell’Unione europea e dagli Stati Uniti in quanto di motivazione politica; il giornalista ucraino Roman Suschenko.\n', 'Tra i prigionieri russi rilasciati dall’Ucraina spicca il nome di Volodmyr Tsemakh, presunto comandante della difesa aerea per conto dei ribelli pro-russi nella Ucraina orientale. Tsemakh, 58 anni, è uno dei nomi di rilievo nell’inchiesta giudiziaria che indaga sull’abbattimento dell’aereo di Malaysian Airlines avvenuto nel 2014, mentre sorvolava l’Ucraina con a bordo 298 persone.\n', 'Trump: «Passo da gigante verso la pace»\n', '«Un’ottima notizia. Un passo da gigante verso la pace», ha twittato il presidente americano Donald Trump.\n', 'Russia and Ukraine just swapped large numbers of prisoners. Very good news, perhaps a first giant step to peace. Congratulations to both countries!\n', 'Anche la cancelliera tedesca Angela Merkel ha accolto positivamente lo scambio: «È un segnale di speranza», ha detto la cancelliera tedesca in un comunicato pubblicato su Twitter dal suo portavoce. Merkel si è detta «felice» per la liberazione dei marinai ucraini e Oleg Sentsov. \n', '“Ein hoffnungsvolles Zeichen” – Kanzlerin #Merkel zum jüngsten #Gefangenenaustausch zwischen #Russland und der #Ukraine. pic.twitter.com/sCAI1ODsuq']"
1020,news-106547,"Ucraina, Mosca stempera la tensione con Kyev: scambio di prigionieri, c’è anche il regista Oleg Sentsov",https://www.open.online/2019/08/30/ucraina-mosca-stempera-la-tensione-con-kyev-scambio-di-prigionieri-ce-anche-il-regista-oleg-sentsov,2019-08-30 11:43:00,"['Ucraina, Mosca stempera la tensione con Kyev: scambio di prigionieri, c’è anche il regista Oleg Sentsov\n', '\n', 'A rendere nota la notizia tramite un post scritto su Facebook è stata la deputata ucraina Anna Islamova\n', 'C’è anche il regista ucraino Oleg Sentsov tra i prigionieri liberati dalla Russia, nel corso di uno scambio di prigionieri che ha coinvolto anche i marinai arrestati in uno scontro tra navi nello stretto di Kerch. A rendere nota la notizia tramite un post su Facebook è stata la deputata ucraina\xa0Anna Islamova, che è stata successivamente condivisa da Ruslan Riaboshapka, il nuovo procuratore generale ucraino. «Lo scambio è completo: i marinai, Sentsov, Karpjuk, Balukh e Grib stanno tornando a casa», scrive Islamova. Non si è fatta attendere la conferma di un parente di uno dei marinai, che in diretta su Radio Free Europe/Radio Liberty ha dato la notizia poi in parte smentita da Kiev che ha dichiarato che lo scambio sarebbe ancora in corso. Secondo l’ufficio della presidenza ucraina «il processo è in corso, le informazioni sul suo completamento non sono vere», ha dichiarato l’ufficio della presidenza in un post su\xa0Fb. «Questa non è la prima volta che vediamo tale confusione dovuta a informazioni non confermate attribuite a diverse “fonti”». \n', 'Nel comunicato non si fa riferimento ai prigionieri al centro dello scambio. Lo scambio di prigionieri – che era già cosa annunciata – sembra essere il primo passo verso la distensione dei rapporti tra Russia e Ucraina, tanto da essere stato il primo argomento di conversazione tra i due presidenti, il russo Vladimir Putin e l’ucraino Volodymyr Zelensky a luglio. L’operazione sarà anche un modo per invogliare i due leader a fissare un incontro vis-à-vis, probabilmente nell’ambito del vertice del formato Normandia attualmente in preparazione. Sentsov, definito dai gruppi per i diritti umani un “prigioniero politico” in Russia, era stato trasferito da un carcere della regione di Yamalo-Nenets, alla prigione Butyrskaya di Mosca. ']"
1021,news-98628,Macron incontra Putin: «Credo in una Russia Europea. Ma Mosca rispetti democrazia»,https://www.open.online/2019/08/19/macron-incontra-putin-la-speranza-del-presidente-francese-di-strappare-una-svolta-su-ucraina-e-iran,2019-08-19 13:35:00,"['Macron incontra Putin: «Credo in una Russia Europea. Ma Mosca rispetti democrazia»\n', '\n', 'Nonostante il tono amichevole dell’incontro, tra il Presidente russo e il suo omologo Francese è stato scontro sul tema della democrazia\n', 'Botta e risposta tra Emmanuel Macron e il presidente russo Vladimir Putin durante l’incontro altrimenti costruttivo avvenuto il 19 agosto sotto al sole nella residenza estiva del Capo di Stato francese a Brégançon cinque giorni prima di accogliere a Biarritz i dirigenti del G7. Nonostante il tono amichevole tra i due e le dichiarazioni costruttive fatte su argomenti controversi come i conflitti in Siria e in Ucraina, l’esclusione di alcuni politici dell’opposizione dalle imminenti elezioni comunali dell’8 settembre a Mosca è servito come pretesto per uno scontro tra i due presidenti sul tema della democrazia. Putin ha risposto piccato a Macron dicendo che «la Russia non vuole proteste come quelle messe in piedi in Francia dal movimento dei\xa0gilet gialli». Ma il Presidente francese ha respinto il confronto azzardato da Putin, ribattendo che «la libertà di manifestare è tutelata in Francia». «Credo in una Russia europea – ha continuato Macron – Quest’estate abbiamo chiesto la libertà di parola, di riunione e di partecipazione alle elezioni che dovrebbero essere rispettate in Russia come in qualsiasi altro Paese membro del Consiglio d’Europa».\n', 'Il bilaterale prima del G8\n', 'Con la popolarità di Angela Merkel in declino e il Regno Unito distratto dalla Brexit, Macron è diventato il leader europeo più attivo sulle questioni internazionali, con il beneplacito dell’Ue. La tensione tra Mosca e Parigi si è distesa quando giovedì 15 agosto è stato trasferito agli arresti domiciliari il banchiere francese che aveva passato gli ultimi sei mesi nelle carceri russe, accusato di frode. La Russia è stata sospesa da quello che era il G8 nel 2014, dopo l’annessione della Crimea, in Ucraina, un atto che la comunità internazionale ha giudicato illegale. Poco dopo è scoppiata una guerra nell’Ucraina dell’est tra le forze del governo e i separatisti sostenuti dalla Russia. Finora, sono state uccise circa 13.000 persone. \n', 'Ucraina e Siria\n', 'Il mese scorso, il neoeletto Presidente ucraino Volodymyr Zelensky ha chiesto a Putin di intraprendere con lui trattative di pace per mettere fine alla violenza nell’Ucraina dell’est. Il presidente russo, che in precedenza si era sbilanciato poco in merito, ha dato un segnale incoraggiante, esprimendo «cauto ottimismo» per quanto riguarda il dialogo con il nuovo presidente ucraino. Messaggio accolto con favore dalla Francia, dove il tema è molto sentito. «Il presidente Zelensky ha fatto delle offerte a cui pensiamo che il Presidente Putin dovrebbe rispondere in modo incoraggiante» aveva affermato un membro del governo francese, che ha chiesto di non essere nominato. Alle dichiarazioni di Putin, Macron ha risposto rilanciando un nuovo vertice con il ‘formato Normandia’ (Ucraina, Francia, Germania e Russia) per cercare di mettere fine alla guerra. Meno ottimismo per quanto riguarda invece la Siria dove a Idlib, ultima roccaforte dell’opposizione al presidente autoritario siriano Bashar al-Assad, sostenuto dalla Russia, è in corso una crisi umanitaria. All’invito di Macron di rispettare il cessate il fuoco concordato a Sochi, il Presidente russo ha risposto che la Russia intende continuare a sostenere Assad per «mettere fine a queste minacce terroristiche».']"
1022,news-75051,"Legislative in Ucraina: stravince Zelensky, il comico diventato Presidente",https://www.open.online/2019/07/22/ucraina-al-voto-per-rafforzare-la-maggioranza-di-zelensky-il-comico-diventato-presidente,2019-07-22 13:00:00,"['Legislative in Ucraina: stravince Zelensky, il comico diventato Presidente\n', '\n', 'I numeri sembrano talmente alti che il suo partito, Servitore del Popolo, potrebbe essere in grado di governare da solo\n', 'Tre mesi dopo le elezioni che hanno visto il comico Volodymyr Zelensky vincere con il 73% dei voti, l’Ucraina è stata di nuovo chiamata a votare. Il «Beppe Grillo ucraino» ha infatti sciolto il Parlamento poco dopo le presidenziali e indetto nuove elezioni legislative per consolidare la maggioranza del suo partito, «Servo del popolo». E ce l’ha fatta: con il 42% dei voti alle elezioni legislative, il neoeletto presidente ha ottenuto il 21 luglio il miglior risultato mai raggiunto da una formazione politica a queste elezioni. Con questo risultato, Zelensky ha i numeri per portare a termine la riforma profonda del Paese che aveva promesso agli elettori. I risultati ufficiali sono ancora parziali, ma le percentuali sembrano talmente alte che il suo partito, Servitore del Popolo, potrebbe essere in grado di governare da solo. \n', 'Nel caso in cui sia invece nesessario formare una coalizione, le opzioni sono due: «Batkivchtchina», il partito dell’ex presidente Yuliya Timochenko (7,4 % dei voti), o «Holos», il partito creato dalla rockstar Sviatoslav Vakartchouk due mesi da, che è riuscito a ottenere il 6,5 % dei voti. Questa seconda opzione, l’alleanza con un partito palesemente riformista e liberale, darebbe un chiaro segnale sull’orientamento del governo. Il partito di Zelensky prende il nome dal programma televisivo che l’ha reso famoso, in cui il comico impersonava un uomo diventato presidente per caso che si dedicava alla lotta alla corruzione. Tra le fila della formazione politica troviamo per la maggior parte produttori, tecnici e attori con cui il neoeletto presidente collaborava in tv. \n', 'Tra i principali punti del programma del comico neoletto troviamo la lotta alla corruzione, già tentata dal suo predecessore ed ex avversario Poroshenko tramite la creazione di una Corte anti-corruzione formata tra l’altro da 35 giudici nominati tramite collaborazione internazionale. Zelensky conta poi di firmare una pace con la Russia per quanto riguarda la zona del Donbass. Pace che, ha specificato, avverrà soltanto se Vladimir Putin restituirà la regione, insieme alla Crimea. Tra i punti del programma anche emancipazione dal passato sovietico e occidentalizzazione. ']"
1023,news-72077,Armi e missili aria-aria: qual è stato il ruolo di Salvini nella scoperta e quali notizie false sono circolate,https://www.open.online/2019/07/18/armi-e-missili-aria-aria-qual-e-stato-il-ruolo-di-salvini-nella-scoperta-e-quali-notizie-false-sono-circolate,2019-07-18 13:42:00,"['Armi e missili aria-aria: qual è stato il ruolo di Salvini nella scoperta e quali notizie false sono circolate\n', '\n', 'La dichiarazione del ministro dell’interno, le discussioni sui combattenti italiani nel Donbass e le frasi della capogruppo Pd alla Camera. Cosa è vero e cosa no\n', 'La scoperta dell’arsenale e del missile aria-aria in possesso di due italiani e un cittadino svizzero ha scatenato diverse reazioni, soprattutto politiche. Sono nate discussioni in merito ai combattenti italiani nel Donbass e alle dichiarazioni del capogruppo del Pd alla Camera Lia Quartapelle, criticata per aver sostenuto il falso sulla loro appartenenza filo-russa anziché filo-ucraina, infine le dichiarazioni di Matteo Salvini dove si dava il merito di aver segnalato delle minacce nei suoi confronti che avrebbero poi portato alla scoperta dell’arsenale. Contattando telefonicamente Eugenio Spina, Direttore del Servizio Antiterrorismo della Polizia di Stato, ho ricevuto le conferme e le smentite necessarie per raccontare la vicenda.\n', 'Le dichiarazioni di Salvini e le minacce\n', 'Durante una conferenza stampa tenuta a Genova il 16 luglio 2019, dopo 24 ore di silenzio dal sequestro del missile e dell’arsenale, Matteo Salvini dichiara che l’indagine sarebbe partita grazie a una sua segnalazione – riguardante ucraini che lo avrebbero minacciato.\n', 'Salvini: «Quel missile serviva a uccidermi». Ma la Procura: «Nessun riscontro» – Open\n', 'Il tuo browser non supporta il tag iframe\n', 'Nel suo post Facebook afferma che «le indagini seguite alla denuncia di un potenziale attentato da parte di stranieri contro di me, hanno portato alla scoperta di un arsenale di armi e a degli arresti di neonazisti».\n', 'Matteo Salvini non ha segnalato una minaccia nei suoi confronti da parte di un gruppo ucraino. In realtà una terza persona, di cui non ho avuto conferma che si trattasse di un ex agente del KGB, aveva riferito alle autorità competenti che qualcuno era intenzionato a compiere un attentato nei confronti del ministro dell’Interno. L’Antiterrorismo, a seguito della segnalazione e delle indagini svolte, non ha riscontrato elementi che lo confermassero.\n', 'I «combattenti» del Donbass\n', 'Chiariamo subito che i fermati per il possesso dell’arsenale non sono combattenti ucraini o foreign fighters nel conflitto tra Ucraina e Russia nel Donbass. Si tratta di Fabio Del Bergiolo, un uomo italiano di 60 anni di Gallarate, e i due imprenditori Alessandro Monti, svizzero di 42 anni, e Fabio Bernardi, italiano di 51 anni. Solo il primo risulta avere un passato politico nelle file di Forza Nuova.\n', 'L’indagine che porta al missile nasce da una costola di un’inchiesta avviata dalla Procura della Repubblica di Torino da appena un anno su alcuni effettivi e altri sospettati combattenti all’estero, in particolare in Ucraina nelle file dei nazionalisti ucraini. I «combattenti» tanto citati per il caso del missile non sono tra quelli «effettivi», su questi c’è «un sospetto» che abbiano combattuto in Ucraina e al momento non risultano indagati.\n', 'In mancanza di un riscontro in merito al presunto tentativo di attentato ai danni di Matteo Salvini, gli agenti avevano allargato le ricerche monitorando i gruppi dell’inchiesta torinese, formati da nazionalisti italiani, intercettando i contatti tra uno di questi con un mediatore che cercava un acquirente per il missile per conto di Fabio Del Bergiolo, senza riuscirci.\n', 'Le dichiarazioni contestate di Quartapelle e Barberis del PD\n', 'Il 15 luglio 2019 il capogruppo dei deputati del Partito Democratico, Lia Quartapelle, pubblica il seguente tweet dove parla dei presunti legami tra destra e ambienti filorussi. A parlarne è un post Facebook di Filippo Barberis, capogruppo del PD al consiglio comunale di Milano:\n', 'Grazie a @FilippoBarberis i legami tra destra e ambienti filorussi arrivano anche in Consiglio comunale a Milano. Possibile che nella città del min. dell’Interno si reclutino combattenti per il Donbass in barba alle leggi italiane?\n', 'Alcuni utenti hanno iniziato a citare una parte del comunicato pubblicato dalla Polizia di Stato in merito al sequestro delle armi e del missile. «Il comunicato ufficiale della Polizia dice l’esatto contrario. Si scusi immediatamente e cancelli il tweet», scrive l’utente Noway (@hockeybotabc). Sul sito della Polizia di Stato leggiamo «alcuni combattenti italiani con ideologie oltranziste responsabili in passato di aver preso parte al conflitto armato nella regione ucraina del Donbass».\n', 'L’intervento di Quartapelle riguarda il video di Barberis che fa riferimento a una palestra milanese dove venivano arruolati foreign fighters per il conflitto russo-ucraino.\n', '\n', 'Il tuo browser non supporta il tag iframe\n', 'Barberis parla dei rapporti tra Salvini e Savoini per poi ritenere che tra le loro frequentazioni o contatti ci sarebbe l’oligarca russo Kostantin Malofeev – ritenuto da qualcuno un «Soros sovranista» – sospettato dagli Stati Uniti di aver finanziato la guerra nel Donbass e citato nella Black List dell’Unione europea. Oltre a questo collegamento, scrive che Savoini «avrebbe avuto contatti con Orazio Maria Gnerre che per gli inquirenti sarebbe tra i reclutatori, nell’estrema #destra italiana e avendo come base anche una palestra milanese, di volontari filorussi nel conflitto ucraino, in particolare nella regione del Donbass».\n', 'Risulta notizia del 2 luglio 2019 della condanna di Olsi Krutani, l’uomo della palestra milanese citata da Barberis, in quanto mercenario nel fronte filo-russo nel Donbass. Tra i coinvolti anche Andrea Palmeri, ultrà di estrema destra originario di Lucca trasferitosi all’estero in auto per evitare i controlli. L’inchiesta genovese era partita a seguito di perquisizioni in casa di due giovani con percorsi tra Forza Nuova, Casapound e gruppi skinhead, autori di scritte inneggianti al nazismo nello Spezzino.\n', 'Gli utenti, che probabilmente non hanno letto il post Facebook e visto l’intero intervento del consigliere comunale di Milano, hanno scambiato il riferimento ai combattenti filorussi delle indagini raccontate nel 2018 con quelli citati nel caso che ha portato alla scoperta dell’arsenale.\n', 'Il curioso «abitacolo» e gli altri oggetti\n', 'Al minuto 2:01 del video della Polizia di Stato, in cui viene mostrato l’arsenale, è presente anche un curioso oggetto: l’abitacolo di un aereo.\n', 'Il luogo del ritrovamento dell’arsenale è un deposito appartenente di una società che commercializza oggettistica militare. Un deposito di materiale per collezionismo, un luogo perfetto per nascondere l’arsenale. Tra gli oggetti c’era anche l’abitacolo dell’aereo.\n', 'Sequestrato arsenale con armi da guerra a gruppo di estremisti di destra a Torino\n', 'Il tuo browser non supporta il tag iframe\n', 'La Polizia continua nell’opera di verifica del materiale presente dentro il deposito e non si può considerare ancora chiusa l’indagine. Il compito delle Forze dell’Ordine è quello di scoprire se ci sono altre armi, da dove provengono e a chi potrebbero essere state vendute in Italia o all’estero.\n', 'In sintesi']"
1024,news-70685,I mercenari italiani filorussi in lotta nel Donbass: cosa li lega all’arsenale di Torino e ai leghisti del Metropol,https://www.open.online/2019/07/17/i-mercenari-italiani-filorussi-in-lotta-nel-donbass-cosa-li-lega-allarsenale-di-torino-e-ai-leghisti-del-metropol,2019-07-17 20:10:00,"['I mercenari italiani filorussi in lotta nel Donbass: cosa li lega all’arsenale di Torino e ai leghisti del Metropol\n', '\n', 'A pochi giorni dalla diffusione degli audio di Savoini e dalla notizia del ritrovamento di un arsenale di armi per il Donbass in una casa privata di Gallarate, la tematica dei mercenari italiani filorussi in ucraina torna di estrema attualità. Ma chi sono e per cosa combattono?\n', 'Era il 13 settembre del 2018 quando, sul sito americano BuzzFeed, veniva pubblicata un’inchiesta di Nicola Nardelli, l’editor della sezione Europa per la piattaforma, e Olga Tokariuk, una giornalista ucraina. L’articolo titolava così: Ecco una storia assolutamente incredibile sui mercenari filo-russi e uno stretto collaboratore del leader italiano de facto. Era la prima volta che la stampa internazionale dava risalto al nome di Gianluca Savoini. Nell’inchiesta, riportata un mese dopo dal settimanale Internazionale, il collaboratore di Matteo Salvini nei rapporti con la Russia veniva citato in merito ad alcuni rapporti tra la sua Associazione Lombardia Russia e un reclutatore di mercenari da arruolare nel conflitto nella regione del Donbass, nell’Ucraina orientale. \n', 'Solo un anno dopo, Savoini sarebbe diventato il protagonista dello scandalo degli audio su presunti fondi russi elargiti alla Lega, pubblicati dallo stesso Nardelli sullo stesso BuzzFeed. E il Tribunale di Genova emetteva la prima condanna per 3 mercenari italiani arruolatisi nelle milizie filorusse nel Donbass, che nel 2014 hanno occupato la regione ucraina. «Perché ci vanno? Bisognerebbe parlare con loro», dice Tokariuk al telefono, parlando dei foreign fighters italiani. «Ma è evidente che alcuni di loro sostengono l’ideologia di estrema destra e sovranista di una grande Eurasia promossa da Putin, che vede la Russia al suo centro e l’Ucraina come il luogo privilegiato l’influenza Russa in l’Europa». \n', 'I mercenari italiani in Ucraina\n', 'A pochi giorni dalla diffusione degli audio dell’Hotel Metropol, la tematica dei militanti italiani filorussi torna di estrema attualità. I mercenari che dall’Italia sono partiti per combattere in Donbass sono circa una trentina. «Per capire perché partono basta dare un’occhiata ai loro profili social», spiega Tokariuk. «Vediamo spesso che sono persone con ideologie estreme, di estrema destra o sinistra, che nel conflitto del Donbass vedono un loro modo per esprimersi». Secondo Tokariuk, una buona parte di loro si è unita ai separatisti filorussi, che in maggioranza abbracciano ideali di estrema destra. «Tra i separatisti filorussi ci sono molte persone con opinioni di estrema destra, che riescono ad attirare chi la pensa come loro da altri Paesi, come l’Italia». \n', 'Il 27 luglio del 2018, il Tribunale di Genova ha emesso 6 mandati d’arresto per reclutamento o attività militante armata. Alla fine di giugno 2019, sono state condannate le prime 3 persone residenti in Italia: Vladimir Verbitchii, un moldavo di 26 anni stabilizzatosi a Parma; la figura ambigua di Olsi Krutani, un albanese convintamente filorusso di 39 anni residente a Milano; Antonio Cataldo, un italiano 35enne di Nola, arruolatosi nelle milizie nel 2015. Non è chiaro se i primi due avessero o meno la cittadinanza italiana, ma sicuramente l’Italia è stato il loro punto di partenza.Tra i nomi degli altri 3 ricercati italiani compare anche quello di Andrea Palmeri, «tutto tatuato, con svastiche» come sottolinea Tokariuk, ricercato in italia anche per altri crimini. Non a caso, Palmeri è andato nel Donbass in auto, per evitare i controlli di frontiera agli aeroporti. \n', 'Gli altri due sono Gabriele Carugati, ex impiegato della sicurezza privata in Lombardia e figlio della ex dirigente della Lega a Cairate (Varese) Silvana Marin, e un neofascista di Brescia, Massimiliano Cavalleri. La storia dell’arruolamento di Carugati era stata raccontata anche in un post del 2014 dell’Associazione Lombardia Russia di Savoini, in cui l’allora venticinquenne veniva descritto come «simpatizzante di Salvini». \n', '«Probabilmente si sono rifugiati nei territori occupati del Donbass», spiega ancora Tokariuk. Secondo la procura di Genova, la prova dell’esistenza di un pagamento o di una retribuzione per il combattimento è difficile da dimostrare. Gli importi potrebbero essere semplici rimborsi spese per il servizio prestato. Se così fosse, l’ipotesi dell’ideale da inseguire sarebbe ancora più forte.\n', 'L’indagine del Tribunale di Genova\n', 'Secondo Carlo Ambra, il capo della Digos di Torino, il caso del ritrovamento dell’arsenale a Gallarate è solo una costola dell’indagine portata avanti dal Tribunale di Genova e aperta nel 2013. All’epoca, i procuratori indagavano sugli ambienti skinhead di Genova a seguito del ritrovamento di alcune scritte “pro-Priebke”. Le indagini risalirono ad alcune organizzazioni implicate nel reclutamento di mercenari per il Donbass, risalendo a 10 nomi per cui il 17 luglio 2018 venne emesso un mandato d’arresto. Il ruolo del mercenario è fuorilegge in Italia dal 1995, anno della ratifica della convenzione Onu del 1989. \n', 'Da quei documenti depositati allora dal giudice per le indagini preliminari, emergono nominativi di reclutatori legati tanto all’estrema destra quanto all’estrema sinistra. Un particolare che darebbe «l’esatta portata della trasversalità del soggetto reclutatore, ideologicamente disinteressato ad avere un marchio politico tradizionale ed invece orientato verso posizioni eurastiche (a supporto dell’Eurasia, ndR), sulla scia delle teorie propugnate dal filosofo russo Alexander Dugin, a sua volta punto di riferimento anche per miliziani filorussi nel Donbass». \n', 'L’inchiesta di BuzzFeed, Savoini e i combattenti italiani\n', '«I documenti della procura di Genova rivelano che Gianluca Savoini, 54 anni, ha avuto contatti con una delle dieci persone accusate dai magistrati italiani di reclutare e finanziare i mercenari di estrema destra nella regione del Donbass», scrivevano Nardelli e Tokariuk, facendo riferimento a Gnerre (vicino, come Savoini, alle teorie del filosofo russo Dugin), uno dei 2 presunti reclutatori di combattenti indagati dalla Procura di Genova. \n', 'A legare queste notizie parrebbe esserci un filo sottile ancora da sgrovigliare. Ci sarà da capire come il caso di Torino possa essere inquadrato nell’indagine dei procuratori di Genova; quali rapporti esistano tra questi mercenari e l’associazione Lombardia Russia; quali collegamenti non noti ci siano tra Salvini e Savoini. Le domande che chiudevano l’inchiesta lo scorso anno sono valide ancora oggi: cosa c’entra l’associazione Lombardia Russia con i mercenari in Ucraina? Perché la Lega di Salvini avrebbe interessi filorussi nel conflitto? Perché il vicepremier ha creato questa tela di rapporti, su tutti quello con Savoini? Ma intanto, il fenomeno dei foreign fighters italiani acquista sempre più evidenza giuridica – oltre che notorietà mediatica.']"
1025,news-70505,Salvini: «Quel missile serviva a uccidermi». Ma la Procura: «Nessun riscontro»,https://www.open.online/2019/07/16/salvini-ho-segnalato-io-arsenale-neonazista-un-gruppo-ucraino-voleva-uccidermi,2019-07-16 17:04:00,"['Salvini: «Quel missile serviva a uccidermi». Ma la Procura: «Nessun riscontro»\n', '\n', 'L’inchiesta sulle armi da guerra sarebbe partita da una delle minacce di morte contro il vicepremier leghista\n', 'Dopo 24 ore di silenzio, Matteo Salvini si è pronunciato sul caso del sequestro dell’arsenale da guerra individuato dalla Digos di Torino, a margine di un’operazione di antiterrorismo che ha coinvolto i nuclei antiterrorismo di Milano, Varese, Pavia, Novara e Forlì.\xa0«L’ho segnalata io – afferma il ministro dell’Interno, a margine della visita a Genova – Era una delle tante minacce di morte che mi arrivano ogni giorno». Il vicepremier, a margine di una visita a Genova per consegnare i beni confiscati alla mafia, ha poi spiegato: «I servizi segreti parlavano di un gruppo ucraino che attentava alla mia vita. Sono contento sia servito a scoprire l’arsenale di qualche demente».\xa0Le indagini sarebbero partite però dalla segnalazione di un ex agente del Kbg che, secondo quanto riferito dalla procura di Torino, che ha indagato con la Digos, ha indicato l’esistenza di un progetto di attentato a Salvini. \n', 'Da quanto viene riferito in procura, però, non sono mai stati trovati riscontri su quanto riferito dall’ex agente. Invece il monitoraggio di 5 italiani, ex miliziani considerati vicini al Battaglione Azov, portò alla scoperta del tentativo di vendita di un missile aria-aria Matra. Gli uomini della Digos, durante l’operazione del 15 luglio, si sono trovati davanti a un vero e proprio arsenale da guerra di provenienza austriaca, tedesca e statunitense: fucili, mitra, munizioni e addirittura il missile terra aria ‘Matra’, trovato in un hangar di Rinvezzano Terme, in provincia di Pavia.\xa0L’operazione ha portato all’arresto di tre persone, tra cui il militante di Forza Nuova ed ex ispettore doganale specializzato in antifrode Fabio Del Bergiolo, e di Alessandro Michele Monti e\xa0Fabio Amalio Bernardi, intestatari dell’hangar in cui è stato trovato il missile.\xa0']"
1026,news-68944,"Torino, sequestrato arsenale da guerra (compreso un razzo) a estremisti di destra: arrestato anche candidato di Forza Nuova",https://www.open.online/2019/07/15/torino-sequestrato-arsenale-da-guerra-militanti-estrema-destra-polizia,2019-07-15 13:15:00,"['Torino, sequestrato arsenale da guerra (compreso un razzo) a estremisti di destra: arrestato anche candidato di Forza Nuova\n', '\n', 'Operazione antiterrorismo nel nord Italia, partita dalla perquisizione di due giovani vicini a Forza Nuova e CasaPound. \n', 'La polizia ha sequestrato un arsenale da guerra – pistole, fucili d’assalto automatici di ultima generazione e un missile aria-aria perfettamente funzionante in uso alle forze armate del Qatar – nell’ambito di un’operazione antiterrorismo che ha colpito diverse città del Nord Italia. Tra gli arrestati spicca la figura di Fabio Del Bergiolo, ex ispettore di dogana specializzato nell’antifrode, già al centro delle cronache per una truffa mentre era in servizio a Malpensa nel 2003 e per essere stato candidato a Gallarate nelle file di Forza Nuova durante le elezioni politiche del 2001. \n', 'Sequestrato arsenale con armi da guerra a gruppo di estremisti di destra a Torino\n', 'Il tuo browser non supporta il tag iframe\n', 'Nell’abitazione dell’uomo, a Gallarate (Varese), gli agenti hanno scoperto un vero e proprio arsenale da guerra, tra armi comuni, mitra e fucili d’assalto di provenienza austriaca, tedesca e statunitense. Carlo Ambra, dirigente della Digos di Torino, ha poi aggiunto che dalle intercettazioni telefoniche l’uomo, riferendosi a persone straniere, le avrebbe definite “scimmie”, “ne**i” e “invasori dell’Europa”.\xa0A margine della stessa operazione la Polizia ha anche messo in stato di fermo Alessandro Michele Monti e\xa0Fabio Amalio Bernardi, titolari dell’hangar a Rinvezzano Terme, nel pavese, in cui è stato ritrovato un missile aria-aria di 250 kg e del valore di circa mezzo milione d’euro.\xa0\n', 'L’operazione è stata coordianta dalla procura di Torino, con la collaborazione della Digos di Milano, Varese, Pavia, Novara e Forlì. L’indagine è cominciata da un’inchiesta su alcuni mercenari italiani con ideologie neonaziste che hanno combattuto in passato nel conflitto armato nella regione ucraina del Donbass. Tuttavia, il questore di Torino Giuseppe De Matteis, durante la conferenza stampa sul caso, ha precisato come non risultino «collegamenti tra le persone coinvolte e soggetti combattenti a fianco delle milizie di estrema destra in Ucraina».\n', 'Come è nata l’inchiesta\n', 'L’inchiesta è partita dopo la perquisizioni di due giovani vicini a Forza Nuova, CasaPound e gruppi skinhead autori di scritte inneggianti al nazismo alla Spezia: attraverso i loro contatti e le progressive ramificazioni, gli inquirenti si sono imbattuti in una serie di movimenti neofascisti, individuando i mercenari.\n', 'La pista ligure e i mercenari condannati\n', 'L’operazione arriva a pochi giorni dalle condanne del tribunale di Genova nei confronti di altri mercenari coinvolti nella guerra del Donbass: 1 anno e 4 mesi per Vladimir Vrbitchi, operaio di origini moldave; 2 anni e 8 mesi a Olsi Krutani, albanese sedicente ex ufficiale delle aviotruppe russe. L’italiano Antonio Cataldo ha patteggiato una pena a due anni e otto mesi. L’inchiesta era nata nel 2013 nell’ambito dell’area skinhead ligure. I tre, che si trovano oggi tutti agli arresti domiciliari, sono accusati di associazione a delinquere finalizzata al reclutamento e al finanziamento di mercenari combattenti. Oltre agli arrestati, gli indagati sono una quindicina, tre dei quali sono irreperibili: su di loro pende un mandato di arresto europeo. ']"
1027,news-67445,"Uccise il reporter Andrea Rocchelli, condannato a Pavia l’ucraino Vitaly Markiv: 24 anni di carcere",https://www.open.online/2019/07/12/pavia-ucraino-vitaly-markiv-condannato-a-24-anni-per-omicidio-di-andrea-rocchelli,2019-07-12 20:36:00,"['Uccise il reporter Andrea Rocchelli, condannato a Pavia l’ucraino Vitaly Markiv: 24 anni di carcere\n', '\n', 'La corte d’Assise ha confermato la responsabilità di Markiv nell’agguato in cui vennero uccisi il giornalista russo Mironov e il fotogiornalista italiano\n', 'La Corte d’Assise di Pavia a condannato a 24 anni di carcere Vitaly Markiv, il militare 30enne della Guardia Nazionale Ucraina, accusato di esser a capo delle milizie che uccisero il giornalista russo Andrej Mironov e il fotoreporter italiano Andrea Rocchelli mentre documentavano la guerra civile in atto nella regione del Donbass nel maggio 2014.\xa0L’unico a salvarsi, malgrado il ferimento alle gambe dovuto ai proiettili esplosi, fu il fotoreporter francese William Roguelon che raccontò agli investigatori come il gruppo di giornalisti venne travolto una scarica di colpi di mortaio proveniente dalle milizie ucraine accampatesi su una collina.\xa0Il pubblico ministero Andrea Zanoncelli aveva chiesto una condanna a 17 anni per concorso in omicidio, ma la Corte d’Assise di Pavia ha sentenziato per l’uomo lo sconto della pena massima secondo i capi di imputazione: 24 anni di carcere e al pagamento delle spese processuali.\xa0']"
1028,news-38260,"Un like a Chernobyl, sul luogo del disastro nucleare arrivano le truppe di Instagram",https://www.open.online/2019/06/12/un-like-a-chernobyl-sul-luogo-del-disastro-arrivano-le-truppe-di-instagram,2019-06-12 22:32:00,"['Un like a Chernobyl, sul luogo del disastro nucleare arrivano le truppe di Instagram\n', '\n', 'Secondo i tour operator della zona, il numero di turisti è aumentato del 35% dopo la serie tv scritta da Craig Mazin\n', 'Selfie sorridenti, sguardi malinconici che guardano verso ruote panoramiche ma anche schiene nude che sporgono da tute da imbianchino spacciate come tute isolanti per le radiazioni. Guardando su Instagram le foto con il tag Chernobyl si può capire come qualsiasi luogo possa trasformarsi in un set per accaparrarsi qualche like.\n', 'Il motivo per cui influencer o wannabe influencer si stanno radunando in questa città fantasma dell’Ucraina non è per un rinnovato interesse verso la recente storia contemporanea.\n', 'Il disastro nucleare avvenuto vicino a questa città è diventato il protagonista di Chernobyl, la serie tv scritta da Craig Mazin e diretta da Johan Renck che sul IMDb ha raggiunto una valutazione di 9,6. Per intenderci Game of Thrones si ferma a 9,4, mentre Breaking Bad strappa un 9,5. \n', 'L’aumento dei turisti e i consigli dei produttori \n', 'L’area era già meta di diversi tour operator che organizzavano visite guidate in questi luoghi. Victor Korol, direttore della compagnia di viaggio SoloEast, ha spiegato alla Cnn che le prenotazioni sono aumentate del 35%.\n', 'Un’interesse che sembra impossibile da fermare, visto che la serie è uscita da pochi mesi: «Molti di loro dicono che prenotano dopo aver visto le prime puntate. È quasi come se la guardassero e volessero subito salire su un aereo dopo averla vista».\n', 'Craig Mazin ha commentato su Twitter questo fenomeno. «Ho visto le foto che stanno circolando. Se visitate Chernobyl, per favore ricordatevi che lì c’è stata una terribile tragedia. Comportatevi con rispetto verso tutti coloro che hanno sofferto e che si sono sacrificati». Sul numero delle vittime e sulle conseguenze del disastro c’è ancora un dibattito aperto.\n', 'Secondo un rapporto promosso dall’Onu sarebbero 65 le vittime strettamente legate al disastro, e altre 40mila legate alle conseguenze negli anni successivi. Altri rapporti parlano di numeri diversi per le morti collegabili al disastro. Dall’ordine delle decine di migliaia, fino ad alcuni milioni.']"
1029,news-32631,È cominciata la serie Tv «Chernobyl» della Hbo: quanto è accurata la ricostruzione?,https://www.open.online/2019/06/11/e-cominciata-la-serie-tv-chernobyl-della-hbo-quanto-e-accurata-la-ricostruzione,2019-06-11 15:37:00,"['È cominciata la serie Tv «Chernobyl» della Hbo: quanto è accurata la ricostruzione?\n', '\n', 'Hbo dedica una serie Tv al primo grave incidente nuclearein Europa. Analizziamo le parti romanzate (contiene spoiler)\n', 'È arrivata in Italia la serie Tv della Hbo dedicata al disastro di Chernobyl: il primo grave incidente nucleare in Europa. Andata in onda negli Stati Uniti a partire dal maggio scorso, in Italia ha debuttato su Sky Atlantic il 10 giugno. \n', 'La storia di Chernobyl\n', 'Dopo un’ esplosione avvenuta il 26 aprile 1986 nella centrale nucleare di Chernobyl in Ucraina, venne liberato nell’ambiente un grande quantitativo di materiale radioattivo, che uccise 30 persone in una settimana. Nel lungo periodo, la catastrofe ha condizionato la vita di centinaia di migliaia di persone.\n', 'Quando i complotti ci sono davvero\n', 'Oggi c’è chi fa allarmismo per le onde elettromagnetiche dei cellulari, dicendo che provocano il cancro. Si tratta di una notizia falsa. Quel che è vero, invece, sono i danni procurati dalle onde ionizzanti che si diffusero dopo il disastro di Chernobyl: molti morirono subito, altri lentamente dopo anni. Nell’immediato non vennero prese molte precauzioni, forse anche per ragioni politiche.\xa0Oggi invece nell’area di Chernobyl si registra una ripresa della biodiversità. Il Mondo guardava al gigante sovietico senza conoscere pienamente le crisi interne che avrebbero portato al crollo del regime comunista. Oggi le centrali nucleari attive in Europa hanno alti livelli di sicurezza, mentre allora a Chernobyl di fatto non esistevano strutture idonee.\n', 'Quanto è accurata la ricostruzione della Hbo?\n', 'Se lo sono chiesti i colleghi di Business Insider che hanno potuto analizzare quanto riportato nelle prime puntate della serie televisiva. Ovviamente la fiction non è letteratura scientifica, ma senza togliere niente allo sforzo della produzione della Hbo, è ugualmente interessante fare un raffronto tra la versione della regia e quella degli storici. Quattro sono i punti critici nella ricostruzione, alcuni rispecchiano vecchi falsi miti riguardanti il disastro.\n', 'Chernobyl e Hiroshima sono due avvenimenti che non si possono paragonare. Quando venne sganciata la bomba atomica sulla città giapponese tutti vennero esposti in maniera diretta alle radiazioni, ma con dosi sempre più basse a seconda di quanto ci si trovava lontani dal centro dell’esplosione. A Chernobyl del materiale radioattivo è stato disperso per diverso tempo, contaminando l’ambiente, così molti, anche nel lungo periodo, si trovarono a ingerire sostanze radioattive.\n', 'Il personaggio in realtà rappresenta una fusione di diversi personaggi, uno in particolare – che si vede anche nella serie Tv – era il capo investigatore scientifico Valery Legasov, il quale fornì una testimonianza importante del disastro, prima di impiccarsi nel 1988.\n', 'Chi era già adulto quando cominciarono a trapelare le prime notizie sul disastro ricorderà la paura – piuttosto legittima – che la nube radioattiva proveniente da Chernobyl raggiungesse l’Europa. Con la fusione del nocciolo si venne a formare il cosiddetto «corium», una sostanza simile alla lava formata da diversi materiali fusi del reattore.\xa0Nel secondo episodio della fiction un dirigente teme che la fusione del corium, il quale nel mentre poteva essere entrato in contatto con le falde acquifere, avrebbe provocato una esplosione di vapore radioattivo, con la potenza di 4 megatoni.\xa0Si tratta di stime esagerate, sia per quanto riguarda la forza di una seconda esplosione, sia per lo scioglimento del corium che non è mai omogeneo, quindi non avrebbe potuto colpire nella sua totalità le falde acquifere.']"
1030,news-18772,"A Chernobyl tornano gli animali, il disastro nucleare non ferma la biodiversità",https://www.open.online/2019/05/12/a-chernobyl-tornano-gli-animali-il-disastro-nucleare-non-ferma-la-biodiversita,2019-05-12 09:41:00,"['A Chernobyl tornano gli animali, il disastro nucleare non ferma la biodiversità\n', '\n', '33 anni dopo l’esplosione nella Quarta Zona, l’area attorno alla centrale non è deserta come si era previsto. Una ricca popolazione selvatica popola l’habitat ostile tra Ucraina e Bielorussia\n', 'Dieci specie di mammiferi e cinque di uccelli. È\xa0questa la biodiversità che gli studiosi hanno trovato nei 2.600 chilometri quadrati che circondano la centrale nucleare di Chernobyl. Come aveva capito Charles Darwin, la storia della vita\xa0è la storia dell’adattamento all’ambiente.\n', 'Dopo l’incidente del reattore numero 4 il 26 aprile 1986, a Chernobyl venne istituita una “zona di esclusione” (o alienazione). L’esplosione causò il rilascio di una quantità di radiazioni 400 volte superiori a quelle liberate dall’atomica a Hiroshima. L’area più vicina alla centrale, con un raggio di circa 30 chilometri, sarebbe dovuta rimanere disabitata per secoli.\n', 'E invece, attorno al fiume di Pripyat – distante circa 3 chilometri dalla centrale – ci sono aquile di mare coda bianca, visoni americani e lontre di fiume. E poi lupi grigi, uccelli ghiandaia, gazze europee, corvi imperiali, topi, donnole, martori eurastatici, cani procione. Un totale di 232 individui animali osservati fin’ora, appartenenti a 15 diverse specie.\n', 'La ricca fauna selvatica si è adattata all’ecosistema contaminato tra l’Ucraina e la Bielorussia. Secondo alcuni studi, le specie presenti hanno subito mutamenti genetici (come la pelle più scura per le rane che vivono nella zona di esclusione, o livelli più alti di albinismo per alcune specie di uccelli), ma gli effetti delle radiazioni non sembrerebbero aver causato danni irreparabili alla sopravvivenza della popolazione\xa0selvatica.']"
1031,news-14008,"Elezioni Ucraina: vittoria schiacciante di Zelensky, il Beppe Grillo di Kiev",https://www.open.online/2019/04/21/elezioni-ucraina-vittoria-schiacciante-di-zelensky-il-beppe-grillo-di-kiev,2019-04-21 20:03:00,"['Elezioni Ucraina: vittoria schiacciante di Zelensky, il Beppe Grillo di Kiev\n', '\n', 'Sconfitta clamorosa del presidente uscente Petro Poroshenko. L’attore e comico Vladimir Zelensky, alla prima esperienza in politica, ha raccolto oltre il 70% dei voti\n', 'Aveva interpretato il ruolo di presidente in una serie tv e ora lo è diventato davvero: l’attore e comico Volodymyr Zelensky ha ottenuto più del 70% dei voti alle presidenziali ucraine. Mentre si sta concludendo lo scrutinio dei voti (superato l’80% dei seggi), i dati confermato gli exit poll di ieri sera: il presidente uscente Poroshenkosi è fermato al 24,4%, Zelenskyal 73,4%. Il 41enne, senza alcuna esperienza politica, è anche il primo presidente dichiaratamente ebreo nella storia dell’Ucraina.\n', '«Oggi vincerà l’Ucraina, abbiamo unito il Paese», aveva detto Zelensky con un sorriso dopo aver votato insieme alla moglie. Durante l’ultimo dibattito tra i candidati, tenutosi nello stadio olimpico di Kiev, il comico si era definito «una persona semplice ma decisa a spezzare il sistema, piegato dalla corruzione e dominato dagli oligarchi sin dall’indipendenza dall’Unione Sovietica». «Sto lasciando il mio ufficio ma non lascio la politica» ha dichiarato il presidente uscente, che su Twitter ha scritto:«Accetterò la volontà del popolo ucraino».\n', 'We succeeded to ensure free, fair, democratic and competitive elections. No doubt that Ukraine has put a new high standard for the democratic electoral campaign. I will accept the will of Ukrainian people.\n', 'Al primo turno Zelensky aveva ottenuto il 30,2% dei voti totali, doppiando le preferenze di Poroshenko, secondo con il 15,9%. Ma queste elezioni sono state caratterizzate proprio dall’esplosività e dall’inesperienza politica del comico. A sorpresa, Zelensky aveva annunciato la sua candidatura alle elezioni durante lo scorso Capodanno. Stava mettendo in scena un suo show in cui interpretava il ruolo di un insegnante di storia che diventa presidente quasi per caso dopo uno sfogo sulla corruzione nel Paese e pubblicato da un ragazzo su YouTube. La profezia si è avverata.']"
1032,news-13924,Altro che antisemitismo! Domani l’Ucraina sarà il primo Paese oltre Israele con presidente e premier ebrei,https://www.open.online/2019/04/20/altro-che-antisemitismo-domani-lucraina-sara-il-primo-paese-oltre-israele-con-presidente-e-premier-ebrei,2019-04-20 13:02:00,"['Altro che antisemitismo! Domani l’Ucraina sarà il primo Paese oltre Israele con presidente e premier ebrei\n', '\n', 'Domani, 21 aprile, ci sarà il ballottaggio per l’elezione del presidente: i sondaggi danno come favorito il comico\xa0Zelensky\xa0\n', 'Per l’ultimo dibattito della campagna elettorale ucraina tra Volodymyr Zelensky e il presidente uscente Petro Poroshenko è stata scelta una location inusuale: lo stadio di Kiev. Poroshenko ha provato a rimontare, ma i sondaggi lo danno in netto svantaggio: 73% contro 27%. Una previsione che, se confermata alle urne, potrebbe entrare nella storia dell’Ucraina: non solo perché Zelensky, 41 anni, è un comico senza esperienza politica, eccezion fatta per il ruolo che ha ricoperto nel programma tv satirico Servant of the People.\n', 'Ma anche perché potrebbe diventare il primo presidente dichiaratamente ebreo della storia dell’Ucraina, rendendola l’unico Paese – insieme a Israele – con presidente eprimo ministro ebrei. Il premier, infatti, è Volodymyr Groysman, nato in Ucraina da genitori ebrei. \n', 'Il 31 marzo, Zelensky ha battuto 44 rivali col 30% dei voti: tra loro, oltre a Poroshenko, eletto nel 2014 dopo le proteste contro l’ex presidente Yanukovych, che voleva rafforzare i legami con la Russia, c’era anche la leader dell’opposizione e della Rivoluzione Arancione Yulia Tymoshenko. Al primo turno nessuno di loro ha avuto la maggioranza assoluta. Per questo è stato necessario andare al ballottaggio.\n', 'In Italia Zelensky è stato associato a Beppe Grillo. Col comico genovese, condivide il programma anti-establishment, che ha fatto breccia anche a causa delle condizioni in cui versa l’Ucraina, provata dalla crisi economica, e dal conflitto ancora in corso con la Russia, che nel 2014 ha annesso unilaterlamente la Crimea e dal 2014 sostiene i separatisti nella regione del Donbass.\n', 'In campagna elettorale, Zelensky ha promesso che se vincerà le elezioni proverà a negoziare un cessate il fuoco, impresa che finora non è riuscita a nessuno. La sua vittoria potrebbe influire sui rapporti con la Russia. Se la linea di Poroshenko è sempre stata pro Ue, quella di Zelensky sembra essere più sfumata: in passato ha dichiarato di essere«pronto a tutto per il bene dell’Ucraina, anche a mettersi in ginocchio davanti a Putin».']"
1033,news-6370,Elezioni in Ucraina: vittoria al primo turno per il comico Zelensky,https://www.open.online/2019/04/01/elezioni-in-ucraina-vittoria-al-primo-turno-per-il-comico-zelensky,2019-04-01 08:30:00,"['Elezioni in Ucraina: vittoria al primo turno per il comico Zelensky\n', '\n', 'Dopo gli exit poll\xa0Volodymyr Zelensky al 30,6% mentre l’attuale presidente Petro Poroshenko secondo con 17,8%. Saranno loro ad andare al ballottaggio. Ma l’altra sfidante Yulia Tymoshenko non ci sta:\xa0«Invito tutti a non fidarsi degli exit poll. Sono uno strumento di manipolazione»\n', 'Il comico, la cui unica esperienza politica è quella di aver recitato la parte di un professore di storia che diventa presidente dell’Ucraina, ha vinto il primo round nelle elezioni politiche per la guida del Paese. Secondo gli exit poll, circa un terzo dei votanti ha preferito Volodymyr Zelensky agli altri politici in gara. Il«Beppe Grillo» ucraino è davanti al presidente uscente Petro Poroshenko con circa il 10 percento di scarto (Poroshenko ha ottenuto il 17,8 percento dei voti, Zelensky il 30,6%). Saranno loro a vedersela al secondo turno, previsto per il 21 aprile.\n', 'Esclusi quindi sia il candidato filorussoYuriy Boyko, siaYulia Tymoshenko, l’eroina dei giorni dell’Euromaiden. Tymoshenko, che ha ottenuto il 14,2 percento dei voti, è tornata a parlare di brogli, come aveva fatto nel 2010 nelle elezioni politiche contro ViktorYanukovych, con il quale era finita al ballottaggio. Era proprio così che, dopo le prime proteste anti-corruzione del 2005 – note come la rivoluzione arancione- il movimento contro Yanukovych aveva preso piede.\n', 'Il movimento è poi sfociato nella rivoluzione dell’Euromaidan quando nel 2013 Yanukovych si rifiutò di firmare un accordo di associazione con l’Unione europea. Decine di migliaia di persone risposero all’appello su Facebook e si presentarono in Piazza dell’Indipendenza a Kiev.\n', 'Da allora l’Ucraina ha deposto il presidente Yanukovych e tenuto delle nuove elezioni nel 2014, nonostante una parte del Paese fosse in stato di Guerra Civile seguito all’annessione della Crimea da parte della Russia. Elezioni in cui è stato eletto Petro Poroshenko, patron dell’azienda di cioccolato Roshene uno degli uomini più ricchi del Paese.\n', 'I due candidati sono molto diversi, non soltanto a causa della poca esperienza politica di Zelensky. Poroshenko è stato il candidato anti-Russia. Durante la sua presidenza ha ratificato l’accordo di associazione con l’Ue, che il suo predecessore Yanukovych si era rifiutato di firmare, facilitando il commercio e la mobilità tra Ucraina e il blocco europeo.\n', 'Zelensky, anche lui a grandi linee\u200bfilo-europeo, pare essere meno intransigente di Poroshenko. In passato il comico aveva detto di essere «pronto a tutto per il bene dell’Ucraina, anche a mettersi in ginocchio davanti a Putin».']"
1034,news-6328,Dal “Beppe Grillo” ucraino al ritorno di Yulia Tymoshenko: l’Ucraina al voto,https://www.open.online/2019/03/31/dal-beppe-grillo-ucraino-al-ritorno-di-yulia-tymoshenko-lucraina-ha-votato,2019-03-31 11:08:00,"['Dal “Beppe Grillo” ucraino al ritorno di Yulia Tymoshenko: l’Ucraina al voto\n', '\n', 'Domenica 31 marzo gli ucraini voteranno per scegliere il nuovo presidente. I candidati sono 39, un numero record per il Paese, ma sembra che sia una competizione a quattro: il comico Volodymyr Zelensky , il presidente uscente Petro Poroshenko, la “Giovanna d’Arco” ucraina Yulia\xa0Tymoshenko e il filorusso\xa0Yuriy Boyko\n', 'Domenica 31 marzo gli ucraini sono chiamati a scegliere il nuovo presidente tra 39 candidati, un numero record per il Paese. In realtà la sfida sembrerebbe essere a quattro. Sono dati per favoriti: Volodymyr Zelensky , il presidente uscente Petro Poroshenko, la “Giovanna d’Arco” ucraina Yulia Tymoshenko e il filorusso Yuriy Boyko.\n', 'Sono elezioni importanti, le prime dopo l’Euromaidan, escluso il voto che si è tenuto immediatamente dopo la fuga di Viktor Yanukovychin seguito alle proteste a Kiev e la conseguente elezione di Poroshenko. Un voto fondamentale per il futuro dell’Ucraina: sul tavolo i suoi rapporti con l’Unione europea e la Russia, avvicinarsi all’una significa prendere le distanze dall’altra in un eterno bivio da cui il Paese non riesce a uscire a 29 anni dall’indipendenza.\n', 'Volodymyr Zelensky, il “Beppe Grillo” ucraino\n', 'Zelensky è la grande sorpresa di queste elezioni. Il comico, totalmente estraneo alla politica, è dato per favorito: gli ultimi sondaggi lo danno al 30%, circa 10 punti percentuali in più rispetto ai suoi avversari. Classe ’78, Zelensky è diventato celebre prima come comico in KVN, una sorta di “Zelig” ucraino, ma negli ultimi anni la sua popolarità è cresciuta grazie alla fortunata serie Servo del popolo, dove interpreta un professore che a un certo punto si dà alla politica e diventa presidente.\n', 'Il comico-candidato si è detto «pronto a tutto per il bene dell’Ucraina, anche a mettersi in ginocchio davanti a Putin». Una frase che aveva suscitato forti polemiche, ma che ugualmente non sembra avergli fatto perdere consenso. Zelensky è stato l’unico tra i candidati a riuscire a rompere il silenzio elettorale, anche se indirettamente.\n', 'Il canale 1+1 del suo amico Ihor Kolomoiskyha trasmesso due programmi in cui il comico è solitamente protagonista e un film su Ronald Reagan doppiato proprio da Zelensky. Scelta che non sembra essere casuale visto anche che Reagan è stato un attore, prima di essere presidente.\n', 'Yulia Timoshenko, la “Giovanna d’Arco” della rivoluzione arancione\n', 'Dopo la prigionia e la lunga convalescenza in seguito a una malattia che per un periodo l’ha costretta sulla sedia a rotelle, Yulia Timoshenko torna in campo. Soprannominata “Giovanna d’Arco” durante la rivoluzione arancione, scoppiata in seguito alle elezioni del 2004, Timoshenko, 58 anni,è stata la prima donna a ricoprire il ruolo di premier in Ucraina.\n', 'Se eletta, promette di alzare gli stipendi, abbassare il costo del gas e di portare la pace nelle terre di Donetsk e Luhansk, che dopo l’Euromaidan si sono dichiarate indipendenti. Secondo i sondaggi Timoshenko dovrebbe riuscire a prendere circa il 12,5% dei voti.\n', 'Petro Porosenko, il re del cioccolato\n', 'Poroshenko è il presidente uscente dell’Ucraina, gli ultimi sondaggi lo danno come secondo: dovrebbe prendere il 17% dei voti. Classe ’65, ha fondato l’azienda Roshen, diventata la più grande produttrice di cioccolato in Ucraina. Attività che gli è valsa il nome di “re del cioccolato”. Secondo Forbes, Poroshenko sarebbe uno degli uomini più ricchi d’Ucraina con un patrimonio stimato di 1,3 miliardi di dollari. \n', 'Nel suo programma promette di portare l’Ucraina nella Nato e nell’Unione europea. Durante la sua presidenza però gli ucraini si sono visti aumentare la bolletta del gas e il costo della vita, per questa ragione il presidente uscente ha perso consensi: secondo i sondaggi sarebbe secondo, ma a una netta distanza da Zelensky.\n', 'Il filorusso Yuriy Boyko\n', 'Per i sondaggi Boykonon dovrebbe riuscire a prendere più del 10% dei voti. Già primo ministro dell’Ucraina dal 2012 al 2014, Boyko è il candidato filorusso. Promette di abbassare il costo del gas facendo leva sulle sue alleanze con il Cremlino. Un suo recente viaggio a Mosca, ha fatto scattare un indagine contro di lui.\n', 'È accusato di aver «attraversato il confine illegalmente». Boykoera andato in Russia proprio per trattare il prezzo del gas con il primo ministro russo Dmitrij Medvedeve il capo di Gazprom Aleksej Miller che hanno promesso aperture nel caso di una sua vittoria.\n', 'Mentre a Kiev aprono i seggi, più di 1500 osservatori internazionali sono arrivati in Ucraina per presidiare le elezioni. Mentre le autoproclamate repubbliche di Donetsk e Luhansk hanno già fatto sapere che non prenderanno parte al voto, anche perché per votare i cittadini dovrebbero raggiungere i territori sotto il controllo di Kiev.\n', 'A quel punto tornare a casa sarebbe pericoloso, i votanti potrebbero subire ripercussioni da parte degli attivisti filorussi. Stando ai sondaggi nessun candidato riuscirà ad ottenere il 50% dei voti, di conseguenza si andrà al ballottaggio che dovrebbe tenersi tra 21 giorni.']"
1035,news-5870,"Toto Cutugno, il disobbediente: concerto a Kiev nonostante il bando (con invasione di campo)",https://www.open.online/2019/03/24/toto-cutugno-il-disobbediente-concerto-a-kiev-nonostante-il-bando-con-invasione-di-campo,2019-03-24 22:18:00,"['Toto Cutugno, il disobbediente: concerto a Kiev nonostante il bando (con invasione di campo)\n', '\n', 'Il cantante è stato inserito nella blacklist dall’Ucraina con l’accusa di essere filorusso\n', '«L’agente in appoggio della guerra in Russia», Toto Cutugno, ha cantato in Ucraina nonostante sia stato messo al bando dal governo di Kiev. Il cantante è molto famoso in Russia, dove gli è stato anche chiesto di fare il coach di X-Factor, ma questa sintonia gli è costata cara: dopo Albano, l’Ucraina (che è in guerra con la Russia nella regione del Donbass dal 2014) ha preso di mira anche lui. «All’inizio mi sono molto incazzato – ha detto Cutugno, ospite di Che tempo che fa – perché per me la musica deve andare sopra ogni cosa. Poi ci ho scherzato su: a Kiev abbiamo fatto un concerto incredibile, ci siamo divertiti tanto. Mentre mi esibivo un uomo è salito sul palcoscenico, forse per aggredirmi, e le guardie del corpo l’hanno preso e disarmato». In un intervista al Fatto Quotidiano, Cutugno aveva fatto sapere che non avrebbe rinunciato all’evento in programma a Kiev, in un teatro da 4 mila posti e con un’orchestra composta da 60 musicisti. «Non mi fanno entrare? – aveva detto Cutugno – Il mio manager è attaccato al telefono con il nostro ambasciatore laggiù».']"
1036,news-5425,Al Bano chiede i danni all’Ucraina: «Ricorrerò alla Corte dei diritti dell’uomo»,https://www.open.online/2019/03/18/al-bano-chiede-i-danni-allucraina-ricorrero-alla-corte-dei-diritti-delluomo,2019-03-18 17:22:00,"['Al Bano chiede i danni all’Ucraina: «Ricorrerò alla Corte dei diritti dell’uomo»\n', '\n', 'Dopo esser stato inserito nella lista nera degli individui considerati minaccia per la sicurezza nazionale ucraina, il cantante pugliese passa all’azione legale\n', '«Al Bano è cittadino del mondo e amico di tutti, deve essere libero di andare in Ucraina; chiediamo al nostro governo di intervenire immediatamente perché hanno ingiustamente attaccato il simbolo della canzone italiana», queste le parole di Cristiano Magaletti, avvocato di Albano Carrisi. Dopo esser stato inserito nella lista nera del ministero della Cultura ucraino, su segnalazione del Consiglio di Sicurezza e Difesa nazionale, Al Bano passa all’azione legale. «Non ci fermeremo – dice Magaletti – andremo fino a Strasburgo perché questo può diventare un pericoloso precedente». Le ragioni della decisione sarebbero dovuti ai legami di Al Bano con la Russia di Putin. Il cantante pugliese è da decenni un’icona della musica italiana nei Paesi dell’Est europa e in particolare in Russia, dove ogni suo concerto diventa un evento imperdibile per gli amanti del genere. Al Bano non ha mai negato il suo apprezzamento per la Russia e anche per Putin: ha dichiarato di aver incontrato il presidente russo tre volte in vita sua. Ma non se la sente di darne un giudizio:«Sarà la storia a giudicarlo». E sul suo presunto ruolo di pericolo per la sicurezza nazionale ucraina il cantante aggiunge: «Mi trattano come un terrorista, c’è addirittura il mio nome sul sito del Ministero della Cultura. E pensare che avevo già concerti programmati lì. Io sono un uomo di pace».']"
1037,news-5319,Toto Cutugno nella blacklist ucraina: «È surreale»,https://www.open.online/2019/03/16/toto-cutugno-nella-blacklist-ucraina-e-surreale,2019-03-16 17:46:00,"['Toto Cutugno nella blacklist ucraina: «È\xa0surreale»\n', '\n', 'Accusato di essere simpatizzante di Putin, è stato dichiarato una minaccia alla sicurezza nazionale\n', 'Dopo Al Bano, inserito nella blacklist dall’Ucraina con l’accusa di essere filorusso, nella stessa settimana spunta\xa0\xa0un altro colpevole: Toto Cutugno. L’ “italiano vero” ha rilasciato qualche dichiarazione a riguardo perché secondo lui si tratta di una vicenda assurda e che nulla ha\xa0a che vedere con il governo ucraino: un’iniziativa autonoma di qualche gruppo parlamentare. «Qualche anno fa sono stato nominato uomo dell’anno e adesso vengo trattato da indesiderato in quanto spia sovietica. È\xa0surreale», ha dichiarato in un’intervista al Corriere della Sera.\xa0Al Fatto Quotidiano Cutugno tiene a dire che sul concerto del prossimo 23 marzo a Kiev non intende rinunciare: suonerà in un teatro da 4 mila posti con un’orchestra di 60 elementi. «Non mi fanno entrare? Il mio manager\xa0è attaccato al telefono con il nostro ambasciatore laggiù». Dunque Toto Cutugno pare non essere amico di Putin, anzi, dice di averlo visto una sola volta nella vita dopo un concerto al Cremlino. In più afferma di essere «apolitico» e di essersi «sempre guardato bene dall’esprimere pubblicamente le proprie opinioni».\xa0']"
1038,news-5229,"Dopo Al Bano, anche Toto Cutugno finisce sulla lista nera dell’Ucraina",https://www.open.online/2019/03/15/dopo-al-bano-anche-toto-cutugno-finisce-sulla-lista-nera-dellucraina,2019-03-15 12:33:00,"['Dopo Al Bano, anche Toto Cutugno finisce sulla lista nera dell’Ucraina\n', '\n', '«Un agente in appoggio della guerra Russia in Ucraina», queste le accuse che hanno portato alla richieste di precludere l’entrata nel Paese al cantante italiano\n', 'Di questo passo sarà sempre più difficile per i cantanti italiano esibirsi su un palco in Ucraina. Dopo Al Bano anche “l’italiano vero” Toto Cutugno è finito sulla lista nera del ministro della cultura ucraina. Un gruppo di deputati avrebbe chiesto al capo dei servizi di sicurezza (Sbu) Vasily Gritsak di precludere l’ingresso nel Paese al cantante Toto Cutugno per le sue presunte posizioni filorusse. A confermare la versione è stato uno dei parlamentari che ha avanzato la richiesta, Viktor Romanyuk, che all’ANSA ha confermato il contenuto dell’articolo apparso su Economistua.com. Sulla testata online è stata pubblicata una copia del documento in cui i parlamentari chiedono l’applicazione del divieto di entrata per Cutugno.\n', '«Un agente di appoggio della guerra della Russia in Ucraina», così i parlamentari hanno definito il cantante italiano che proprio il 23 marzo avrebbe un concerto in programma a Kiev. Secondo Romanyuk Cutugno farebbe parte «dell’associazione Amici di Putin e ha sostenuto l’annessione della Crimea». «Su internet – ha aggiunto – ci sono molte informazioni sulla sua posizione riguardo all’occupazione della Crimea». Toto Cutugno non ha mai nascosto i suo legami con il Paese di Putin. Durante il festival di Sanremo del 2013 Toto Cutugno\xa0si esibì sul palco con il coro dell’ “Armata Rossa” cantando L’Italiano.']"
1039,news-4923,L’Ucraina inserisce Al Bano nella “lista nera”: «È una minaccia alla sicurezza nazionale»,https://www.open.online/2019/03/11/lucraina-inserisce-al-bano-nella-lista-nera-e-una-minaccia-alla-sicurezza-nazionale,2019-03-11 12:56:00,"['L’Ucraina inserisce Al Bano nella “lista nera”: «È una minaccia alla sicurezza nazionale»\n', '\n', 'Non è un mistero lo stretto legame che il cantante pugliese ha con la Russia dove le sue tournée sono veri e propri eventi nazionali e dove è riconosciuto come l’italiano più popolare.\xa0Attualmente, nella black list ucraina sono contenuti i nomi di 147 persone\n', 'Albano Carrisi, in arte Al Bano, finisce nell’elenco degli individui che l’Ucraina considera una minaccia alla sicurezza nazionale. A decretare la pericolosità del cantante per il Paese, il ministero della Cultura ucraino che si occupa di compilare e aggiornare la lista nera in base alle richieste del consiglio di Sicurezza e Difesa nazionale che riceve le segnalazioni dell’intelligence ucraina e del consiglio delle Tv e Radio nazionali. Attualmente, nella black list sono contenuti i nomi di 147 persone e quello di Albano Carrisi figura al 48esimo posto.\n', 'Il legame tra Al Bano e la Russia di Putin\n', 'Non è un mistero lo stretto legame che Al Bano ha con la Russia dove le sue tournée sono veri e propri eventi nazionali. La popolarità comincia quando, negli anni Ottanta e Novanta, il cantante pugliese si esibisce nell’Unione Sovietica insieme a Romina Power dopo che i sovietici ne avevano apprezzato il talento sul palco di Sanremo, trasmesso in Eurovisione anche sulle tv russe. Ma anche oggi Carrisi conferma la sua fama nel paese di Putin dove un sondaggio dello scorso anno lo ha eletto l’italiano in assoluto più popolare nel Paese di Putin, con un livello di notorietà all’88%. Non a caso, la stessa classifica vede posizionarsi al settimo posto anche Romina Power (con il 67% di notorietà). Del resto, il rapporto dell’artista con il leader russo Vladimir Putin non è mai stato un mistero: «Putin è un uomo di pace, all’Italia servirebbe uno come lui», aveva detto un paio di anni fa dopo un incontro.\n', 'Il precedente con l’Azerbaijan\n', 'Ma l’Ucraina non è l’unico paese a non vedere di buon grado il cantante pugliese. Qualche hanno fa Al Bano chiese di essere depennato dalla lista delle persone non gradite in Azerbaijan. La sua lettera, indirizzata all’ambasciata dell’Azerbaijan in Italia, arrivava dopo il provvedimento preso dal ministero degli Esteri azero perché Carrisi aveva soggiornato in territorio “occupato” dagli armeni senza il dovuto permesso.']"
1040,news-4901,Dall’inverno alla primavera: le immagini del Maslenitsa la festa slava di transizione,https://www.open.online/2019/03/10/dall-inverno-alla-primavera-le-immagini-del-maslenitsa-la-festa-slava-di-transizione,2019-03-10 21:39:00,"['Dall’inverno alla primavera: le immagini del Maslenitsa la festa slava di transizione\n', '\n', 'Si è conclusa una delle celebrazioni\xa0più folkloristiche delle regioni slave che segna il passaggio dalla stagione fredda a quella calda\xa0(e della Quaresima ortodossa).\xa0I tradizionali festeggiamenti durano sette giorni durante i quali si assiste al trionfo dell’abbondanza e della gioia di vivere\n', 'La Maslenitsa è un’antica festività slava, di origini pagane,\xa0che sancisce\xa0la fine dell’inverno e accoglie l’inizio della primavera, simbolo\xa0di rinascita. Con l’avvento del Cristianesimo nelle regioni russe, la celebrazione si è\xa0spostata nella settimana\xa0che precede la Quaresima. Si festeggia prevalentemente in Russia, in Bielorussia e in Ucraina. I tradizionali festeggiamenti durano sette giorni durante i quali si assiste al trionfo dell’abbondanza e della gioia di vivere e ci si concede\xa0qualsivoglia tipo di godimento: dalle grandi feste a base di musica, balli, canti e giochi,\xa0indossano costumi stravaganti, ai banchetti ricchi di cibo e alcolici.\xa0\n', 'Durante il periodo della Quaresima è infatti vietato fare uso, oltre che di carne, di latticini e uova, ingredienti fondamentali per preparare i bliny, il piatto tipico di questa festività. Durante la Maslenitsa, di conseguenza, questi dolci vengono mangiati e offerti in abbondanza ad amici, parenti e conoscenti.\xa0I bliny\xa0sono dei dolciumi simili a delle crespelle\xa0molto sottili e – secondo la tradizione popolare – rappresentano il sole, pertanto non andrebbero mai tagliati. Queste frittelle vengono spesso riempite con marmellate di vario genere, o con la smetana (una panna dal sapore acidulo), oppure\xa0con del burro fuso.\n', 'La festa dura un’intera settimana, e ogni giorno è dedicato a una precisa attività. Il lunedì si iniziano ad allestire le bancarelle e i tavolini ai bordi delle strade dove verranno offerti i bliny e altre leccornie, mentre il martedì è una giornata destinata all’incontro della propria anima gemella. Le ragazze e i ragazzi si radunano, ballano, cantano assieme e, qualora dovessero decidere di unirsi in coppia, dovrebbero attendere la fine del periodo pasquale per sposarsi. Il mercoledì, invece,\xa0si mangiano i bliny, il giovedì si organizzano giochi collettivi, mentre il venerdì si mangia (ancora). Il sabato? Ma che domande, si mangiano di nuovo i bliny!\n', 'E la domenica? Oltre a mangiare ancora\xa0bliny, l’ultimo giorno della tradizionale festività rappresenta quello del perdono. La fine della Maslenitsa è infatti celebrata intorno a un\xa0gigante falò, in cui viene bruciato il fantoccio\xa0della Maslenitsa\xa0stessa. Si tratta di una sorta di manichino di grandi dimensioni fatto di paglia\xa0che, nel momento in cui viene bruciato, dovrebbe spazzare via – secondo la tradizione – il male del passato, dando luogo a un radioso, prospero e luminoso futuro.\xa0']"
1041,news-3921,"Omicidio del fotoreporter Rocchelli, il documento alla base del processo potrebbe essere «falso»",https://www.open.online/2019/02/23/omicidio-del-fotoreporter-rocchelli-il-documento-alla-base-del-processo-potrebbe-essere-falso,2019-02-23 18:25:00,"['Omicidio del fotoreporter Rocchelli, il documento alla base del processo potrebbe essere «falso»\n', '\n', 'Durante il processo\xa0Markiv-Rocchelli\xa0è stata presentata una\xa0«prova esclusiva» che smonterebbe i testimoni della difesa, ma la sua veridicità sarebbe stata smentita nel 2017 dalle autorità ucraine\n', 'Quanto le fonti anonime e le falsità possono intaccare la nostra vita quotidiana? Ammettiamolo, anche troppo. Immaginate di trovarvi di fronte all’accusa di aver commesso un reato e che nei vostri confronti vengano presentate a processo delle prove «trovate su Internet» che ritenete artefatte. Non ci dormireste la notte, perché oltre a dover smentire l’accusa nei vostri confronti dovreste pure lottare contro quelle\xa0che ritenete falsità per farvi perdere il processo. Potrebbe essere\xa0successo ieri, venerdì 22 febbraio 2019,\xa0durante il processo\xa0Markiv-Rocchelli. Il 24 maggio 2014 il fotoreporter pavese Andrea Rocchelli si trovava a Slavianks, a Nord di Donetsk (Ucraina) per raccontare il conflitto tra gli ucraini e gli indipendentisti filorussi. Si era diretto a bordo di un’auto, insieme all’attivista dei diritti umani Andrei Mironov e il giornalista francese William Roguelon, verso il luogo\xa0di un attentato, arrivando però troppo tardi per raccontarlo. Appena arrivati sul posto, qualcuno aveva aperto il fuoco contro di loro, costringendo i tre a rifugiarsi in un fossato mentre l’autista scappava lasciandoli al loro destino. Solo William Roguelon è tornato a casa. \n', 'Il principale accusato dell’omicidio di Rocchelli\xa0si chiama\xa0Vitaly Markiv, italo ucraino in servizio della Guardia Nazionale Ucraina, arrestato in Italia il 30 giugno 2017 durante una visita a casa di sua madre. Non entreremo nei dettagli del processo e delle varie sfumature che lo riguardano, ma quello che è successo ieri, 22 febbraio 2019, presso l’aula della Corte d’Assise del Tribunale di Pavia scriverà un nuovo capitolo di come Internet e una fonte sconosciuta possano inquinare o meno un processo. Un «documento esclusivo» dell’Unità ucraina 3066 certificherebbe, secondo l’accusa, che la lista dei testimoni della difesa di Markiv sarebbe\xa0inattendibile perché si sarebbero messi d’accordo, nel 2017, sulla versione da fornire al processo. L’unica fonte del documento è\xa0un sito filorusso Rusvesna.su (Russkaja Vesna – Primavera russa).\n', 'Quello stesso e identico documento era stato smentito dalla stessa Guardia Nazionale ucraina dal loro sito ufficiale Ngu.gov.ua\xa0spiegando il tutto in 5 punti:\n', 'La difesa di Markiv, guidata dall’avvocato Raffaele Della Valle, sentito telefonicamente da Open, è a conoscenza della smentita delle autorità ucraine e considera il documento una\xa0«fake\xa0news».\xa0Dovremmo aspettare la prossima udienza per vedere se questo documento verrà ritenuto credibile o no dalla Corte d’Assise italiana. Arrivare alla verità nei confronti di Andrea Rocchelli e di tutti i soggetti convolti direttamente o indirettamente nel processo è un traguardo fondamentale, ma dobbiamo stare sempre più attenti perché un documento come questo, se\xa0confermato come falso nelle prossime udienze, potrebbe comparire in altre aule di tribunale e usato per incolpare o scagionare qualcuno, soprattutto se proveniente da fonti\xa0«anonime» trovate online.']"
1042,news-3739,La svastica nel centro commerciale di Kiev,https://www.open.online/2019/02/20/la-svastica-nel-centro-commerciale-di-kiev,2019-02-20 20:16:00,"['La svastica nel centro commerciale di Kiev\n', '\n', 'Una svastica su sfondo rosso è apparsa in un centro commerciale di Kiev. Azione voluta? Il fatto è avvenuto per pochi minuti, ma sono bastati per rendere la notizia virale.\n', 'Il 18 febbraio 2019 il giornalista\xa0Eduard Dolinsky del The Times of Israel\xa0pubblica su Twitter un video ripreso da un centro commerciale di Kiev, il Gorodok, dove in una scalinata multimed,iale sarebbe stata proiettata una svastica su sfondo rosso. Il fatto è realmente accaduto, non si tratta di un fotomontaggio, ma la spiegazione la fornisce lo stesso centro commerciale.\n', 'https://twitter.com/statuses/1097542685378969600\n', 'La sera del 18 febbraio la pagina Facebook del centro commerciale Gorodok di Kiev, Ucraina, pubblica un post dove spiega ciò che è accaduto:\n', 'Vogliamo scusarci per la situazione che si è creata questo fine settimana sulle scale a led del nostro centro commerciale. Il nostro sistema informatico è stato vittima di un attacco hacker.']"
1043,news-2113,La disinformazione nel Giorno della Memoria: la foto dei presunti ucraini nei gulag sotto il regime comunista,https://www.open.online/2019/01/28/la-disinformazione-nel-giorno-della-memoria-la-foto-dei-presunti-ucraini-nei-gulag-sotto-il-regime-comunista,2019-01-28 08:25:00,"['La disinformazione nel Giorno della Memoria: la foto dei presunti ucraini nei gulag sotto il regime comunista\n', '\n', 'Ogni anno in vista del Giorno della Memoria torna a circolare una foto, ma le persone ritratte si trovavano altrove\n', 'Il 20 gennaio 2019 un utente di nome Ruth pubblica una vecchia foto\xa0– che raffigura\xa0uomini nudi e scheletrici di fronte a un muro – sostenendo che non siano vittime di Auschwitz, ma ucraini sotto il regime comunista.\xa0Il post ha ottenuto oltre 12 mila condivisioni Facebook, ma veniamo ai fatti.\n', '\n', 'Indice:\n', '\n', 'Il post Facebook con l’immagine che disinforma gli utenti.La foto presente nell’archivio federale tedesco.\n', '«La Giornata della Memoria vale anche per loro. I #gulag furono la stessa cosa dei campi di sterminio nazisti, solo che ne ne parla meno perché “certa intellighenzia ” fece di tutto per cancellarli dalla storia.». Il post di Ruth è abbastanza chiaro, ma la foto pubblicata non riguarda affatto i gulag.\n', '\n', 'Il post Facebook con l’immagine che disinforma gli utenti.\n', 'È vero che non si tratta di Auschwitz.\xa0La foto è stata\xa0scattata a Mauthausen (Austria) nel febbraio del 1942 e\xa0mostra\xa0«30 superstiti di un trasporto di 2000 prigionieri di guerra russi». Questo, a quanto riporta sul suo sito Sergio Corvola, che entrò a Mauthausen\xa0come deportato politico il 5 agosto 1944 (matricola n°82331). La stessa foto la troviamo negli archivi federali tedeschi,dove viene confermata la versione di Corvola\xa0con una piccola precisazione in più riguardante la nazionalità dei prigionieri.\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n', '\n', '«La Giornata della Memoria vale anche per loro. I #gulag furono la stessa cosa dei campi di sterminio nazisti, solo che ne ne parla meno perché “certa intellighenzia ” fece di tutto per cancellarli dalla storia.». Il post di Ruth è abbastanza chiaro, ma la foto pubblicata non riguarda affatto i gulag.\n', '\n', 'Il post Facebook con l’immagine che disinforma gli utenti.\n', 'È vero che non si tratta di Auschwitz.\xa0La foto è stata\xa0scattata a Mauthausen (Austria) nel febbraio del 1942 e\xa0mostra\xa0«30 superstiti di un trasporto di 2000 prigionieri di guerra russi». Questo, a quanto riporta sul suo sito Sergio Corvola, che entrò a Mauthausen\xa0come deportato politico il 5 agosto 1944 (matricola n°82331). La stessa foto la troviamo negli archivi federali tedeschi,dove viene confermata la versione di Corvola\xa0con una piccola precisazione in più riguardante la nazionalità dei prigionieri.\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n', '\n', '\n', 'Il post Facebook con l’immagine che disinforma gli utenti.\n', 'È vero che non si tratta di Auschwitz.\xa0La foto è stata\xa0scattata a Mauthausen (Austria) nel febbraio del 1942 e\xa0mostra\xa0«30 superstiti di un trasporto di 2000 prigionieri di guerra russi». Questo, a quanto riporta sul suo sito Sergio Corvola, che entrò a Mauthausen\xa0come deportato politico il 5 agosto 1944 (matricola n°82331). La stessa foto la troviamo negli archivi federali tedeschi,dove viene confermata la versione di Corvola\xa0con una piccola precisazione in più riguardante la nazionalità dei prigionieri.\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n', '\n', 'Il post Facebook con l’immagine che disinforma gli utenti.\n', 'È vero che non si tratta di Auschwitz.\xa0La foto è stata\xa0scattata a Mauthausen (Austria) nel febbraio del 1942 e\xa0mostra\xa0«30 superstiti di un trasporto di 2000 prigionieri di guerra russi». Questo, a quanto riporta sul suo sito Sergio Corvola, che entrò a Mauthausen\xa0come deportato politico il 5 agosto 1944 (matricola n°82331). La stessa foto la troviamo negli archivi federali tedeschi,dove viene confermata la versione di Corvola\xa0con una piccola precisazione in più riguardante la nazionalità dei prigionieri.\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n', '\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n', '\n', 'La foto presente nell’archivio federale tedesco.\n', 'La definizione “prigionieri russi” è un po’ scorretta. Bisogna ricordare\xa0che all’epoca c’era l’Unione Sovietica\xa0e che tra di loro potevano esserci persone provenienti da altri paesi dell’Unione stessa, anche ucraini.\n', '\xa0\n', 'Leggi anche:\n', 'Vasco Rossi e la medaglia al padre antifascista: «Non fatevi ingannare dalle sirene demagogiche e autoritarie» – Il video\n', '\n', '\n']"
1044,news-814,La bufala dei francobolli nazisti in Ucraina condivisa da Emanuele Fiano,https://www.open.online/2019/01/05/la-bufala-dei-francobolli-nazisti-in-ucraina-condivisa-da-emanuele-fiano,2019-01-05 18:31:00,"['La bufala dei francobolli nazisti in Ucraina condivisa da Emanuele Fiano\n', '\n', 'Il deputato del Partito Democratico Emanuele Fiano\xa0riferisce in un tweet che siano stati rilasciati in Ucraina per celebrare membri delle Waffen-SS. Ma si\xa0tratta di un falso.\n', 'In un tweet pubblicato il 5 gennaio 2018, il deputato del Partito Democratico Emanuele Fiano sostiene che in Ucraina siano stati rilasciati dei francobolli celebrativi con i membri del gruppo nazista tedesco Waffen SS. Convinto della sua scoperta, fidandosi di un utente di nome Alex Bukovsky (@BungeeWedgie), annuncia la di voler chiedere l’intervento del Ministro degli affari esteri,\xa0Moavero.\n', '\n', 'Indice:\n', '\n', '\xa0I falsi francobolli illustrati durante la marcia a Leopoli.\xa0Il commento di\xa0Ihor Arkusha dove spiega che si trattava di una stampa privata.\n', ' \n', '\n', 'L’#Ucraina celebra con francobolli membri delle Waffen SS. Il mondo va al contrario, pericolosamente. Chiederò al Ministro #Moavero di esprimere la nostra condanna di un fatto così grave. Purtroppo non il primo caso in #Ucraina, patria, allora della Divisione #Galizia delle #SS.\n', '\n', 'Si tratta di un falso smentito nel maggio 2018 dal gruppo di fact-checking ucraino Stopfake.org. A diffonderlo è stata l’ambasciata russa in Sudafrica in un tweet del 27 aprile.\n', ' \n', 'Il sito ufficiale delle poste ucraine Ukrposhta.ua\xa0non riportava all’epoca e non riporta tutt’oggi alcun riferimento a questi francobolli o ad altri dedicati al gruppo nazista. Non solo, come possiamo vedere da questi francobolli celebrativi dedicati ai fratelli\xa0Klyčko, due famosi pugili ucraini, nella foto diffusa sempre dall’ambasciata russa non sono presenti il numero di serie, l’anno e il valore del francobollo stesso.\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', '\n', 'L’#Ucraina celebra con francobolli membri delle Waffen SS. Il mondo va al contrario, pericolosamente. Chiederò al Ministro #Moavero di esprimere la nostra condanna di un fatto così grave. Purtroppo non il primo caso in #Ucraina, patria, allora della Divisione #Galizia delle #SS.\n', '\n', 'Si tratta di un falso smentito nel maggio 2018 dal gruppo di fact-checking ucraino Stopfake.org. A diffonderlo è stata l’ambasciata russa in Sudafrica in un tweet del 27 aprile.\n', ' \n', 'Il sito ufficiale delle poste ucraine Ukrposhta.ua\xa0non riportava all’epoca e non riporta tutt’oggi alcun riferimento a questi francobolli o ad altri dedicati al gruppo nazista. Non solo, come possiamo vedere da questi francobolli celebrativi dedicati ai fratelli\xa0Klyčko, due famosi pugili ucraini, nella foto diffusa sempre dall’ambasciata russa non sono presenti il numero di serie, l’anno e il valore del francobollo stesso.\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', 'L’#Ucraina celebra con francobolli membri delle Waffen SS. Il mondo va al contrario, pericolosamente. Chiederò al Ministro #Moavero di esprimere la nostra condanna di un fatto così grave. Purtroppo non il primo caso in #Ucraina, patria, allora della Divisione #Galizia delle #SS.\n', '\n', 'Si tratta di un falso smentito nel maggio 2018 dal gruppo di fact-checking ucraino Stopfake.org. A diffonderlo è stata l’ambasciata russa in Sudafrica in un tweet del 27 aprile.\n', ' \n', 'Il sito ufficiale delle poste ucraine Ukrposhta.ua\xa0non riportava all’epoca e non riporta tutt’oggi alcun riferimento a questi francobolli o ad altri dedicati al gruppo nazista. Non solo, come possiamo vedere da questi francobolli celebrativi dedicati ai fratelli\xa0Klyčko, due famosi pugili ucraini, nella foto diffusa sempre dall’ambasciata russa non sono presenti il numero di serie, l’anno e il valore del francobollo stesso.\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', 'Il sito ufficiale delle poste ucraine Ukrposhta.ua\xa0non riportava all’epoca e non riporta tutt’oggi alcun riferimento a questi francobolli o ad altri dedicati al gruppo nazista. Non solo, come possiamo vedere da questi francobolli celebrativi dedicati ai fratelli\xa0Klyčko, due famosi pugili ucraini, nella foto diffusa sempre dall’ambasciata russa non sono presenti il numero di serie, l’anno e il valore del francobollo stesso.\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', 'Il sito ufficiale delle poste ucraine Ukrposhta.ua\xa0non riportava all’epoca e non riporta tutt’oggi alcun riferimento a questi francobolli o ad altri dedicati al gruppo nazista. Non solo, come possiamo vedere da questi francobolli celebrativi dedicati ai fratelli\xa0Klyčko, due famosi pugili ucraini, nella foto diffusa sempre dall’ambasciata russa non sono presenti il numero di serie, l’anno e il valore del francobollo stesso.\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', 'Nel sito delle poste ucraine è possibile produrre francobolli personalizzati, ma sono esclusi categoricamente riferimenti politici e che rappresentano una potenziale minaccia per la sovranità del Paese. Questi sulla base riportano la grafica presente anche in quelli falsi, ma in questi ultimi manca anche l\'anno di stampa. Nell\'esempio sotto riportato troviamo la scritta ""2017"" in basso a destra del riquadro giallo del francobollo, mancante in quella del francobollo falso.\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', '\xa0\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', 'Aggiornamento\n', 'A farne strumento di propaganda è stata l’ambasciata russa in Sudafrica sostenendo che le autorità ucraine avevano commemorato l’unità nazista, mentre l’utente condiviso da Emanuele Fiano citava le Poste ucraine come fonte. Scavando a fondo abbiamo rintracciato gli autori dell’immagine.\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', 'A pubblicare per primo i francobolli falsi è stato l’utente Facebook Ihor Arkusha di Leopoli, città dove nel 2018 si è tenuta\xa0la tanto contestata\xa0marcia in onore del gruppo militare Waffen-SS ""Galizien"". La stampa fu mostrata durante l’evento da un signore di nome\xa0Yurii Datsko, padre dell\'ideatrice dei\xa0falsi francobolli (altri sostengono sia opera di Oleg Kinal).\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', '\xa0I falsi francobolli illustrati durante la marcia a Leopoli.\n', 'Il 3 maggio, cinque giorni dopo la marcia a Leopoli, Ihor ribadisce\xa0che si trattava di una produzione privata e che mai le Poste ucraine lo avrebbero stampato. Ciò conferma ulteriormente l\'estraneità delle autorità ucraine all\'ideazione dei francobolli, così come si conferma l\'abitudine di attribuire a un\'intera nazione le iniziative dei singoli (""fare di tutta l\'erba un fascio"").\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', ' \n', '\xa0Il commento di\xa0Ihor Arkusha dove spiega che si trattava di una stampa privata.\n', '\xa0\n', '\n', '\n', '\n', '\xa0Il commento di\xa0Ihor Arkusha dove spiega che si trattava di una stampa privata.']"
1045,news-946179,Berlusconi contro Putin: «Dobbiamo porre fine a questa aggressione militare inaccettabile»,https://www.open.online/2022/04/02/guerra-ucraina-berlusconi-putin,2022-04-02 12:59:00,"['Berlusconi contro Putin: «Dobbiamo porre fine a questa aggressione militare inaccettabile»\n', '\n', 'Si tratta della prima presa di posizione, seppur timida, del Cavaliere che finora aveva usato toni molto moderati e mai netti contro i russi di Putin (suo grande amico). Il coordinatore nazionale di Forza Italia, Antonio Tajani: «Berlusconi ha fatto tutto quello che poteva per far cessare la guerra»\n', 'Dopo il silenzio di queste settimane e dopo la pausa per il “non-matrimonio” con Marta Fascina, Silvio Berlusconi si sbilancia e prende una posizione sulla guerra in Ucraina andando contro il presidente russo Vladimir Putin, suo amico storico (con tanto di soggiorni privati nella residenza in Sardegna, ndr). Oggi 2 aprile il leader di Forza Italia, al Congresso di “Verde è Popolare” di Gianfranco Rotondi, ha parlato di «un’aggressione militare inaccettabile». «Una crisi di fronte alla quale abbiamo un duplice dovere: quello di lavorare per la pace e quello di fare la nostra parte con l’Alleanza Atlantica, con l’Occidente, con l’Europa, per porre fine ad un’aggressione militare inaccettabile», ha tuonato. Quello che preoccupa il Cavaliere sono anche gli effetti del conflitto in Ucraina sul nostro Paese (che iniziano già a vedersi): «Insieme sosteniamo il governo Draghi, che noi abbiamo voluto e che deve durare fino alla fine della legislatura, per completare il buon lavoro fatto finora e per fronteggiare i disastrosi effetti della crisi ucraina sul mercato dell’energia e delle materie prime».\n', 'Ed è Antonio Tajani, coordinatore nazionale di Forza Italia, a confermare a RaiNews che Berlusconi, nelle ultime settimane, si è ampiamente occupato della questione Ucraina. «Berlusconi ha fatto tutto quello che poteva per far cessare la guerra e non ci sono tentennamenti con la partecipazione alla Nato e all’Occidente», ha detto. Quella di Berlusconi oggi sembra, dunque, una prima presa di posizione, seppur ancora timida, nei confronti del presidente russo Vladimir Putin (che comunque non viene mai menzionato). Fino ad ora aveva condannato l’escalation di violenze usando sempre toni molto moderati e mai netti. Nell’ultimo periodo era stato accusato di non aver condannato apertamente Mosca e di non aver preso le distanze dall’amico Putin. Infine, Lucio Caracciolo, direttore della rivista italiana di geopolitica Limes, a Otto e mezzo qualche giorno fa, ha rivelato che l’ex premier avrebbe anche chiamato Putin ma dall’altra parte nessuno gli avrebbe risposto. Se fosse vero, sarebbe davvero rottura. Insomma, sembrano essere lontani i tempi in cui il presidente russo, ospite di Silvio Berlusconi a Palazzo Grazioli, giocava con Dudù.\n', 'Foto in copertina di repertorio: ANSA/DAVIDE GIULIO CAGLIO']"
1046,news-946177,"Ucraina, a Energodar i russi sparano sui manifestanti – Il video",https://www.open.online/2022/04/02/ucraina-energodar-russi-sparano-sui-manifestanti-video,2022-04-02 12:39:00,"['Ucraina, a Energodar i russi sparano sui manifestanti – Il video\n', '\n', 'Dall’inizio del conflitto si sono svolte varie manifestazioni nella città sul Dnepr per chiedere il rilascio del vicesindaco e protestare contro l’occupazione russa\n', 'Un gruppo di manifestanti nella città ucraina di Energodar, non lontana da Zaporizhia, è stato messo a tacere coi proiettili dai militari russi, che hanno sparato per disperderli. Non è la prima volta che gli abitanti di Energodar manifestano per ribadire la loro volontà di rimanere in territorio ucraino. Inoltre, il 20 marzo il vice sindaco della città, Ivan Samoidiuk, è stato rapito dai russi, e il sindaco Dmytro Orlov ha chiamato tutti i cittadini a farsi sentire per chiedere che Samoidiuk che venga rilasciato. \n', '#Energodar ucraini in protesta contro la Russia https://t.co/RpjDOZIVob']"
1047,news-946299,"«Qualche potente con pretese anacronistiche», anche Papa Francesco contro Putin (senza mai menzionarlo)",https://www.open.online/2022/04/02/guerra-ucraina-papa-francesco-putin,2022-04-02 13:54:00,"['«Qualche potente con pretese anacronistiche», anche Papa Francesco contro Putin (senza mai menzionarlo)\n', '\n', 'Da Malta il Pontefice – che di recente si è espresso contro l’aumento delle spese militari e l’uso delle armi – ha condannato duramente il presidente russo. Ecco cosa ha detto\n', 'Papa Francesco – che non esclude un viaggio a Kiev – è tornato a parlare della situazione in Ucraina. E lo ha fatto oggi 2 aprile, senza mezzi termini, nel suo primo discorso a Malta: «Ora, nella notte della guerra che è calata sull’umanità, non facciamo svanire il sogno della pace. E, mentre ancora una volta qualche potente, tristemente rinchiuso nelle anacronistiche pretese di interessi nazionalisti, provoca e fomenta conflitti, la gente comune avverte il bisogno di costruire un futuro che, o sarà insieme, o non sarà», ha detto. Il riferimento è a Putin anche se non lo menziona mai direttamente nel suo discorso. «Pensavamo che invasioni di altri Paesi, brutali combattimenti e minacce atomiche fossero ricordi oscuri di un passato lontano. Ma il vento gelido della guerra, che porta solo morte, distruzione e odio, si è abbattuto con prepotenza sulla vita di tanti e sulle giornate di tutti», ha aggiunto. Oggi, infatti, il Pontefice si trova a Malta per incontrare il presidente della Repubblica, George William Vella, e il primo ministro, Robert Abela, appena rieletto alla guida del governo del Paese. Si tratta del suo trentaseiesimo viaggio apostolico.\n', 'Cosa farà oggi e cosa ha detto a Malta\n', 'Nel pomeriggio andrà al santuario mariano di Ta’ Pinu nell’isola di Gozo. Nel piazzale davanti al santuario, il Papa presiederà un incontro di preghiera con i fedeli. Papa Francesco, tra l’altro, stamattina ha anche invocato «una misura umana davanti all’aggressività infantile e distruttiva che ci minaccia, di fronte al rischio di una guerra fredda allargata che può soffocare la vita di interi popoli e generazioni». Poi, citando Giorgio La Pira che parlava di «infantilismo dell’umanità», ha detto: «Quell’infantilismo purtroppo non è sparito. Riemerge prepotentemente nelle seduzioni dell’autocrazia, dei nuovi imperialismi, nell’aggressività diffusa».\n', 'Il no di Papa Francesco alle armi\n', 'Proprio di recente Papa Francesco aveva condannato senza mezzi termini la guerra (che il nostro Paese ripudia, come da Costituzione) e soprattutto l’aumento delle spese militari (che in Italia vedono una dura resistenza da parte del M5s di Giuseppe Conte). «Io mi sono vergognato quando ho letto che un gruppo di Stati si sono compromessi a spendere il 2 per cento del Pil per l’acquisto di armi come risposta a questo che sta accadendo, pazzi!», ha detto durante l’udienza al Centro femminile italiano. «La vera risposta non sono altre armi, altre sanzioni, altre alleanze politico-militari – ha affermato il Pontefice – ma un’altra impostazione, un modo diverso di governare il mondo, non facendo vedere i denti». Con la guerra, infatti, «si perde, tutto», aveva aggiunto, invece, nell’udienza generale il giorno prima. «Preghiamo – aveva detto – perché i governanti capiscano che comprare e fare armi non è la soluzione al problema. La soluzione è lavorare insieme per la pace e, come dice la Bibbia, fare delle armi strumenti per la pace».\n', 'Foto in copertina di repertorio: ANSA/ALESSANDRO DI MEO']"
1048,news-946311,"Il bavaglio per legge in Kirghizistan, vietato protestare contro Putin: arrestati 30 ragazzi – I video",https://www.open.online/2022/04/02/kirghizistan-manifestazioni-vs-putin-arresti-video,2022-04-02 14:19:00,"['Il bavaglio per legge in Kirghizistan, vietato protestare contro Putin: arrestati 30 ragazzi – I video\n', '\n', 'Con una legge varata ieri, 1 aprile, il Paese ex Urss ha impedito proteste sia a favore che contro l’invasione\n', 'Una piccola manifestazione contro Putin a Bishkek, capitale de Kirghizistan, è stata interrotta dalla polizia locale dopo 15 minuti. Circa 30 persone sono state arrestate per presunta disobbedienza civile, in virtù del nuovo divieto in vigore dal 1° aprile nel Paese dell’ex Unione sovietica che impedisce di manifestare contro la guerra in Ucraina a Bishke. Lo riporta kirghiso Kloop news. La nuova legge resterà in vigore fino al primo luglio. Il Kirghizistan, che ospita una base militare russa ma che è rimasto cauto sulle posizioni in merito all’offensiva iniziata a febbraio, ha impedito proteste sia a favore che contro la guerra in diverse aree del Paese. \n', 'A inizio marzo, fuori l’ambasciata russa c’erano state sia proteste contro l’invasione dell’Ucraina, sia a favore della cosiddetta «operazione militare speciale». Il divieto vale per ogni tipo di manifestazione, dai semplici raduni pacifici alle azioni di protesta. Chi intraprende dei cortei rischia di essere arrestato: i partecipanti alla manifestazione di oggi avevano dichiarato di voler intraprendere una marcia pacifica, e, come mostra un video di Kloop news, gli organizzatori hanno suggerito a chi avesse paura di venire arrestato di non partecipare.']"
1049,news-945059,Kiev: «Truppe russe in Transistria». Il papa: «Viaggio a Kiev sul tavolo»,https://www.open.online/2022/04/02/guerra-ucraina-2-aprile,2022-04-02 14:45:00,"['Il Papa a Kiev? «Il viaggio è sul tavolo». Sette corridoi umanitari aperti oggi, c’è anche Mariupol\n', '\n', 'Missili dopo il raid a Belgorod. Altri 300 milioni dollari di aiuti militari all’Ucraina\n', 'L’attacco al deposito di Belgorod scatena le accuse reciproche tra Russia e Ucraina. Intanto oggi tornano i bombardamenti in molte città ucraine e gli Stati Uniti annunciano che daranno tank sovietici a Kiev. Intanto un generale dei servizi segreti ucraini è stato fermato mentre cercava di scappare in Ungheria e la città di Bucha, accusano gli ucraini, è stata minata prima del ritiro di Mosca.\n', '12.23 Ottantamila profughi in Italia\n', 'Dall’inizio del conflitto in Ucraino, il numero di profughi ucraini arrivati in Italia supera quota 80mila. Secondo i dati del Viminale, sono state accolte 80.622 persone, 77.373 delle quali alla frontiera e 3.249 controllate dal compartimento Polizia ferroviaria del Friuli Venezia Giulia. Rispetto alla\xa0giornata di ieri, 1 aprile, l’incremento è di 1.575 ingressi nel territorio nazionale. Nel dettaglio sono 41.614 donne, 8.111 uomini e 30.897 minori. Le città di destinazione continuano a essere Milano, Roma, Napoli e Bologna. \n', '12.14 – Trovato morto il fotoreporter Maxim Levin \n', 'Il fotoreporter ucraino Maxim Levin, scomparso il 13 marzo scorso, è stato trovato morto. Lo riporta l’Ukrainska Pravda. Levin, 40 anni, che lavorava per diverse testate internazionali tra cui Ap e Reuters, era sparito dal 13 marzo nel distretto di Vyshhorod, vicino a Kiev, dove stava riprendendo i combattimenti.\n', '11.20 – I russi avrebbero catturato il sindaco di Tavriya\n', 'I russi avrebbero catturato il sindaco di Tavriya, Nikolai Rizak, nella regione di Cherson. A dare la notizia il consiglio comunale di Tavriya, citato dai media ucraini. SI legge nella nota: «Il sindaco di Tavriya è stato fatto prigioniero dai russi. Da ieri sera non ci sono informazioni su dove si trovi. È stato arrestato dai militari russi». Il consiglio comunale ha poi aggiunto: «Ci auguriamo che tutto vada bene per lui e che possa continuare a svolgere le sue funzioni di sindaco il prima possibile, perché è responsabile della vita della comunità di 18.000 persone». \n', '10.24 – Ucraina e Afghanistan\n', 'Il capo negoziatore\n', 'ucraino Mikhailo Podoliak su Twitter ha smentito le voci su una\n', 'guerra lunga tra Mosca e Kiev: «Non ci sarà nessuna\n', '‘afghanizzazione’ e nessun lungo conflitto russo come qualcuno si\n', 'aspetta. La Russia lascerà tutti i territori tranne il sud e l’est,\n', 'cercherà di scavare lì, impostare la difesa aerea, ridurre\n', 'drasticamente le perdite e dettare i termini. Senza armi pesanti non\n', 'saremo in grado di cacciare la Russia».\n', '\n', '10.05 – Il Papa a Kiev\n', '«Sì, è sul tavolo». Papa Francesco ha risposto così ai giornalisti sul volo verso Malta che gli chiedevano se avesse preso in considerazione l’invito ad andare a Kiev rivoltogli dal governo ucraino nelle scorse settimane. A chi gli ha domandato, invece, del suo dolore al ginocchio, che lo ha costretto a utilizzare un elevatore per salire e scendere dall’aereo, Bergoglio ha risposto che il suo dolore per la guerra in Ucraina è così grande che «in certi giorni il dolore al ginocchio non lo sento proprio».\n', '9.15 – Sette corridoi umanitari oggi \n', 'Sono 154 gli edifici residenziali, 20 le proprietà private, 27 gli asili nido e 44 \u200b\u200ble scuole di Kiev danneggiate dalla guerra lanciata dalla Russia. Lo ha affermato il Consiglio comunale della capitale ucraina, che ha incaricato un gruppo di esperti di valutare il costo stimato per riparare i danni. Intanto sette corridoi umanitari, incluso un nuovo tentativo per evacuare Mariupol, sono previsti per oggi, secondo quanto ha detto la vice prima ministra Iryna Vereshchuk. Il corridoio di Mariupol prevede sia il trasporto privato sia autobus, ha detto Vereshchuk. \n', '8.52 – Zelensky su Belgorod: «Non parlo degli ordini dati ai militari»\n', 'Il presidente dell’Ucraina Volodymyr Zelensky ha parlato dell’attacco degli elicotteri a Belgorod che ieri ha provocato l’incendio di otto depositi di carburante russi nella cittadina al confine. Ieri l’Ucraina aveva negato responsabilità riguardo l’accaduto, oggi la risposta del presidente sembra una rivendicazione dell’accaduto: «Mi dispiace, ma non parlo dei miei ordini come comandante in capo, leader di questo Stato. Ci sono cose che condivido solo con le forze armate quando parlano con me». E ancora: «Bisogna capire – ha poi aggiunto il presidente ucraino – che nel territorio da lei indicato i russi hanno piazzato i loro sistemi di artiglieria e stavano sparando missili». \n', '8.40 – 158 bambini morti dall’inizio della guerra\n', 'Sono almeno 158 i bambini morti dall’inizio del conflitto in Ucraina, e 254 i feriti: le cifre sono state diffuse dall’ufficio del procuratore generale di Kiev attraverso i canali Telegram del governo. Dei 412 bambini colpiti, 75 si trovavano a Kiev, 71 a Donetsk, 56 a Kharkiv, 46 a Chernihiv, 31 a Mykolaiv e altrettanti a Lugansk; non ci sono dati precisi sulla situazione di Mariupol, ancora di difficile valutazione.\n', '8.29 – Zelensky: avanti fino alla vittoria\n', '«Una vittoria della\n', 'verità significa una vittoria per l’Ucraina e gli ucraini. La\n', 'domanda è quando finirà. Questa è una domanda profonda. È una\n', 'domanda dolorosa. Oltre alla vittoria, il popolo ucraino non\n', 'accetterà nessun risultato». Questo ha detto il presidente ucraino\n', 'Volodomyr Zelensky in un’intervista a Fox News. Alla domanda su che\n', 'cosa fosse disposto ad accettare al fine di garantire un accordo di\n', 'pace, il presidente ucraino ha risposto: «Non scambiamo il nostro\n', 'territorio. La questione dell’integrità territoriale e della\n', 'sovranità è fuori discussione».\n', '\n', '8.25 – «La Germania vuole espropriare Gazprom e Rosfnet»\n', 'La Germania lavora all’espropriazione dei gasdotti di Gazprom nel paese. Lo scrive Politico, che segnala anche che il ministero della Difesa tedesco sta lavorando intensamente per ridurre l’influenza di un’altra società russa, Rosfnet, che possiede una raffineria a Schwedt. Delle espropriazioni ha parlato nei giorni scorsi anche Handelsblatt. \n', '8.00 – Intelligence Uk: il ritiro dei russi prosegue\n', ' Le forze armate ucraine progrediscono nell’area di Kiev e i russi si sarebbero ritirati dall’aeroporto di Hostomel, uno dei primi obiettivi militari conquistati all’inizio dell’invasione, lo scorso febbraio: lo riferisce nel suo ultimo aggiornamento della situazione in Ucraina l’intelligence del ministero della Difesa britannico. “Le forze ucraine continuano ad avanzare contro le forze russe in ritirata nelle vicinanze di Kiev. Lungo l’asse nord-ovest, i tentativi delle forze ucraine di avanzare da Irpin verso Bucha e Hostomel sono in corso. Le forze russe si sarebbero ritirate dall’aeroporto di Hostomel, che è stato oggetto di combattimenti dal primo giorno del conflitto. Lungo l’asse orientale, l’Ucraina ha riconquistato diversi villaggi”. Quanto all’Est dell’Ucraina, secondo Londra «le forze ucraine hanno messo al sicuro una strada chiave nel Kharkhiv orientale dopo pesanti combattimenti. Questo segue la liberazione di Trostyanets, nei pressi di Sumy, all’inizio di questa settimana».\n', '7.20 – Croce rossa: corridoi per Mariupol \n', 'Il Comitato internazionale della Croce Rossa ha rilanciato oggi nuovamente la missione per l’evacuazione dei civili rimasti intrappolati a Mariupol, nel sud dell’Ucraina, dopo che ieri è stata costretta a interromperla. Sul campo funzionerà un convoglio di 54 tra bus e veicoli ucraini per portare fuori i civili dalla città assediata. Si stima che siano 160mila le persone intrappolate in città. In un messaggio diffuso nella notte, il presidente ucraino Volodymyr Zelensky ha detto che sono già più di tremila le persone evacuate da Mariupol. «Abbiamo anche concordato di portar fuori dalla città le persone ferite e i morti”, ha aggiunto, sottolineando che la Turchia ha svolto un ruolo di mediazione. La Croce Rossa internazionale ha spiegato che l’operazione è stata approvata sia da Kiev, sia da Mosca. Resta da chiarire la destinazione nella quale verranno trasferiti i civili evacuati.\n', '6.50 – «Civili torturati a Sumy»\n', 'Corpi di civili torturati sono stati trovati a Trostyanets, nella regione di Sumy, nel nord ovest dell’Ucraina. Lo scrive in un tweet l’Ukraine crisis media center. La cittadina, che si trova a una ventina di chilometri dal confine con la Russia, è rimasta per circa un mese sotto l’occupazione delle forze armate russe ed è stata liberata nei giorni scorsi dagli ucraini. Secondo l’ente sono stati ritrovati due civili uccisi con colpi d’arma da fuoco. È stata aperta un’indagine per crimini di guerra. \n', '5.50 – Bombardamenti a Poltava e Lugansk\n', 'Nuovi bombardamenti delle forze armate russe nella notte nella regioni di Poltava e di Lugansk. Nel primo caso, come riferisce il sindaco di Poltava, Alexander Mamay, sono state colpite da missili infrastrutture e zone residenziali sia a Kremenchuck sia nella stessa Poltava. Nella zona di Lugansk i bombardamenti hanno interessato cinque edifici di Lysychansk e due a Toshkivka, come ha riferito l’Amministrazione statale regionale. I soccorsi sono sul posto. In entrambi i casi al momento non si sa se ci sono vittime o feriti.\n', '4.50 – L’approdo degli sfollati a Zaporizhzhia\n', 'Una colonna di autobus che trasportavano sfollati, tra loro alcuni degli abitanti della città portuale assediata di Mariupol, nel sud-est dell’Ucraina, è arrivata a Zaporizhzhia, controllata dall’esercito di Kiev. Il video dell’arrivo è stato pubblicato dal media Nexta. A bordo c’erano anche i residenti di Mariupol che erano riusciti a raggiungere la città di Berdiansk, occupata dalle forze russe, dove erano stati prelevati dal convoglio, secondo testimonianze raccolte dall’Afp. Tra loro c’è chi ha camminato per 15 chilometri per lasciare la città prima di trovare altri mezzi per un viaggio durato dodici ore. \n', '3.30 – Sirene nelle città ucraine\n', 'Tornano a suonare le sirene per attacchi aerei in Ucraina. L’allarme è scattato intorno alle 3.40 locali (le 2.40 in Italia) in numerose località, tra cui la capitale Kiev e importanti città come Odessa, Leopoli, Dnipropetrosk. Sirene in funzione anche a Kharkiv, Sumy, Rivne, Ternopil, Zhytomyr, Mykolaiv, Cherkasy, Ivano-Frankivsk, Zaporizhia, Chernivtsi, Volyn e Vinnytsia.\n', '3.20 – Gli Usa daranno tank sovietici all’Ucraina\n', 'Gli Stati Uniti lavoreranno con gli alleati per trasferire tank di fabbricazione sovietica allo scopo di rafforzare le difese dell’Ucraina nel Donbass. Lo scrive il New York Times, citando un ufficiale americano e sottolineando che è la prima volta che gli Usa aiutano contribuiscono a trasferire carri armati dall’inizio della guerra. L’amministrazione Biden fornirà anche missili guidati da laser e droni kamikaze. \n', '1.50 – Bucha minata\n', 'L’Ucraina accusa i\n', 'militari russi di aver minato edifici e infrastrutture civili, nonché\n', 'altri spazi nella città di Bucha, nella regione di Kiev, prima di\n', 'essere espulsi dalle truppe ucraine. «Quando hanno lasciato la città\n', 'di Bucha, le forze di occupazione russe hanno minato edifici civili,\n', 'infrastrutture e altre aree», hanno denunciato le Forze armate,\n', 'sottolineando che le truppe russe si sono ritirate per intensificare\n', 'gli attacchi in altre regioni, come quella di Donetsk.\n', '00.02 – Generale ucraino fermato mentre scappava\n', 'Un generale di riserva dei servizi segreti ucraini è stato fermato mentre cercava di sconfinare in Ungheria. Ha mostrato documenti falsi che lo definivano inadatto al servizio militare. L’ufficiale, che aveva definito il suo quadro come quello di soldato semplice, è stato arrestato. La notizia giunge dopo l’annuncio del presidente Volodymyr Zelensky di aver allontanato dal servizio due generali di brigata della SBU. “Non ho tempo per trattare con i traditori”, ha detto Zelensky, elogiando gli sforzi di altro personale della SBU durante la guerra. \n', ' ']"
