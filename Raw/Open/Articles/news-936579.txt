Ucraina, il porto di Berdyansk in fiamme e la nave a fuoco dopo le bombe – Il video

Nella mattinata di ieri era stato aperto un corridoio umanitario nella cittadina
I media ucraina raccontano che il porto di Berdyansk, che si trova nella regione di Zaporizhzhia, è in fiamme e pubblicano fotografie e filmati che mostrano un bombardamento. Nella mattinata di ieri era stato aperto un corridoio umanitario nella cittadina, mentre il consiglio comunale della città aveva fatto sapere che il deputato e mecenate Oleksandr Ponomariov è stato rapito. La marina militare ucraina ha fatto sapere che una grande nave russa è stata distrutta. In un video che circola sui media ucraini si vede la nave che esplode e la spessa nube di fumo e fiamme. Berdyansk, sul mare di Azov a circa 70 a sudovest di Mariupol, è stata occupata dalle truppe russe il 27 febbraio.