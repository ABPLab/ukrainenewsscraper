I russi colpiscono solo obiettivi militari? Il sindaco di Kiev risponde a Putin: «Stronz*** Quel palazzo distrutto cosa ti sembra?» – Il video

L’ex pugile va dritto al punto quando gli chiedono un commento alle dichiarazioni del presidente russo che nega di bombardare le case degli ucraini
Non poteva essere più chiaro di così il sindaco di Kiev, l’ex campione di pugilato Vitali Klitschko. Circondato dai giornalisti davanti alle macerie dei palazzi bombardati dall’esercito russo, il sindaco ha risposto a un giornalista che gli chiedeva cosa ne pensasse della dichiarazione di Vladimir Putin, secondo cui le truppe russe stanno prendendo di mira solo obiettivi militari. «Stronzate – dice il sindaco della capitale ucraine – E scusate. Questo palazzo ti sembra un obiettivo militare? Le case dei civili vengono distrutte: questo deve finire». 