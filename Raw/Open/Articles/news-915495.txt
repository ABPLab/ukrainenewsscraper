Ucraina, raid sulle abitazioni a Irpin: le bombe colpiscono un’area residenziale alle porte di Kiev – Il video

Già nei giorni scorsi la città era finita nel mirino di pesanti bombardamenti
A Irpin, città ucraina alle porte di Kiev, un’area residenziale è stata colpita dalle bombe. In un video che circola sui social network, e di cui oggi 4 marzo dà notizia il Kyiv Independent, si vedono due bombe colpire un complesso residenziale di dieci piani. Irpin è una città di circa 60 mila abitanti situata nella regione di Kiev. Già nei giorni scorsi era finita nel mirino di pesanti bombardamenti da parte dell’esercito russo, come mostrano anche le immagini di seguito.