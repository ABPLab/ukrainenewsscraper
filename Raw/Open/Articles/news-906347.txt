Il blindato militare ha schiacciato volontariamente l’auto a Kiev – La ricostruzione

Da un video ripreso da una cittadina di Kiev, il mezzo militare ha intenzionalmente investito un’auto per poi schiacciarla
Questa mattina circolava un video che mostrava un carro armato militare mentre schiacciava un’auto nel distretto di Obolon, nella capitale Kiev. Una cittadina aveva ripreso la stessa scena da un’altra angolazione, dalla finestra di casa sua, rivelando che chi era alla guida del blindato ha intenzionalmente colpito l’auto civile, schiacciandola e mettendo a rischio la vita della persona a bordo. Quest’ultima risulta ancora viva, come si vede da un video che testimonia dei civili nel tentativo di estrarla dalle macerie del mezzo.
AGGIORNAMENTO: La seconda parte della ricostruzione la trovate qui.
Il fatto è avvenuto in Heroiv Dnipra Street, nel distretto di Obolon a Kiev. Lo stesso mezzo era stato ripreso in un’altra zona, ad appena 9 minuti di distanza a piedi dal luogo dello scontro.