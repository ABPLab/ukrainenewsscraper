Forlì, si ribalta un autobus con 50 ucraini a bordo: un morto e diversi feriti

L’incidente è avvenuto sulla A14, in direzione Sud. Le cause sono ancora da accertare
Un autobus con a bordo una cinquantina di cittadini ucraini si è ribaltato oggi, 13 marzo, sulla A14. L’incidente è avvenuto all’altezza di Forlì, in direzione Sud. Secondo le prime informazioni diffuse dai vigili del fuoco, una donna 32enne è morta sul colpo. Madre di due figli, di 10 e 5 anni, anche loro sull’autobus, era tra le 22 persone bordo in fuga dalla guerra. Il viaggio dall’Ucraina a Pescara si è tragicamente interrotto quando il veicolo ha sbandato ribaltandosi su un pendìo accanto all’A14. Le cause non sono ancora state rese note. I servizi di emergenza hanno dovuto utilizzare due gru mobili per mettere in verticale l’autobus. I figli della 32enne sono stati trasportati all’ospedale Bufalini con contusioni. Non ci sarebbe invece altri feriti tra i passeggeri. 