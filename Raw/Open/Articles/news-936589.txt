«La Russia colpisce con bombe al fosforo le città di Lugansk, ci sono morti» – Le foto

La denuncia dell’amministrazione militare regionale: quattro morti, case dfistrutte 
La Russia sta bombardando le città che si trovano nella regione di Lugansk con bombe al fosforo. Lo scrive su Telegram il capo dell’amministrazione militare regionale Sergey Gaidai, sottolineando che ci sono morti e feriti. «Nella notte gli invasori hanno bombardato la regione di Lugansk con missili e bombardamenti al fosforo – scrive Gaidai -. Si sa già che quattro persone sono morte e i russi hanno danneggiato o completamente distrutto molte case». Sono state colpite le città di Severodonetsk, Lysychansk, Rubizhne, Kreminna, Novodruzhesk e Voevodivka. Ieri gli ucraini hanno denunciato bombardamenti al fosforo a Hostomel e Irpin. Al momento non risulta possibile confermare l’utilizzo di bombe al fosforo nella guerra in Ucraina. 
Foto copertina da: Twitter
 