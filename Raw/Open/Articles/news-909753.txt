La foto di Zelensky e la maglietta con la svastica è un fotomontaggio

Sui social circola un’immagine che ritrae il Presidente ucraino con una maglietta gialla e la svastica, ma è un fake
Circola sui social una foto raffigurante il Presidente dell’Ucraina Zelensky mentre tiene in mano una maglia di calcio gialla con una svastica blu con i simboli ucraini. Si tratta di un fotomontaggio. La stessa foto era stata segnalata a Open Fact-checking via Twitter, dove abbiamo smentito la veridicità dell’immagine.
Per chi ha fretta
Analisi
In uno dei post che condividono l’immagine leggiamo: «ED INFINE AGGIUNGO IO ECCO IL BUON SAMARITANO…..CHE ESPONE UNA MAGLIA COL SIMBOLO DELLA PACE» (tutto in maiuscolo, ndr).
Ecco una condivisione dell’immagine, datata 27 febbraio 2022, in un tweet dell’utente “questo non è un uovo” (@PMO_W):
L’immagine è stata pubblicata in alcuni siti internet, come nel caso dell’articolo del 27 febbraio 2022 di Altrenotizie.org (l’immagine riporta come nome file 1nazistapresidente.jpg):
Ecco la foto originale, pubblicata nel sito UaPost.us:
Nella foto originale, Zelensky posa con la maglietta della nazionale di calcio ucraina oggetto di contestazioni da parte della Russia durante gli europei del 2020.
La foto con la maglietta veniva condivisa già nel 2021, come possiamo vedere da questo tweet dove però viene censurata (probabilmente per evitare eventuali blocchi).
Conclusioni
Si tratta di un fotomontaggio, realizzato modificando ad arte uno scatto del Presidente ucraino dove teneva in mano la maglia della nazionale con il numero 95.