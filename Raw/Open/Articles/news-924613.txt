Ucraina, Mariupol sotto assedio: i tank russi distruggono le case dei civili – Il video

La città è sotto i colpi russi da più di una settimana, ma resta ancora sotto il controllo ucraino 
Un video diffuso su Twitter e ripreso dal Guardian mostra i tank russi aprire il fuoco contro gli appartamenti dei civili a Mariupol, in Ucraina. Le forze russe hanno circondato la città più di una settimana fa e da allora i bombardamenti sono continuati senza sosta. Nel video si vedono i carri armati di Mosca aprire il fuoco contro dei condomini. Nuove immagini satellitari pubblicate da Reuters e Bbc hanno rivelato inoltre ingenti danni alle infrastrutture e agli edifici civili in tutta la città, che, nonostante le pressioni militari, resta sotto il controllo ucraino.