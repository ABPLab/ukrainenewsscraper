No! Questo video non mostra dei carri armati russi distrutti dalle molotov a Kiev

Il video è stato diffuso il 26 febbraio 2022 e attribuito all’attuale invasione russa in Ucraina, ma risale al 2014
Secondo un articolo pubblicato il 26 febbraio 2022 da Panorama, un video mostrerebbe dei «carri armati russi distrutti dalle molotov a Kiev». Il video risulta condiviso anche via Facebook, da pagine Facebook dedicate al conflitto o da media italiani.
Il video risulta molto sgranato per essere attuale. Potrebbe essere un problema legato alla compressione del file video, ma non è così.
Il video risulta pubblicato da un canale YouTube in data 17 febbraio 2020 e viene attribuito agli scontri di Kiev del 2014.