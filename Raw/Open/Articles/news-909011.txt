La scia bianca e poi il boato. L’impatto del missile russo su un palazzo di Kiev ripreso da una telecamera di sorveglianza – Il video

Il lancio del missile russo su uno degli edifici residenziali della città ucraina è una delle azioni più crudeli delle ultime ore di guerra
Venti secondi che parlano di distruzione. Le immagini registrate dalle telecamere di sorveglianza a Kiev mostrano il volo del missile russo che nella giornata di ieri ha colpito un palazzo residenziale della capitale ucraina. Una scia bianca che cammina nel cielo e poi l’impatto e l’esplosione sul lato dell’edificio. Al grande boato segue il silenzio più assoluto. 